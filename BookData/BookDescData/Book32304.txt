Cecilia reser ensam till kärlekens stad Paris, där hon upplever ett oförglömligt romantiskt äventyr och tillbringar en vecka på egen hand långt från vardagen.På planet hem möts hon av nyheten att dottern Gretas bästa vän – en flicka vars familjeförhållanden är allt annat än lätta – har försvunnit spårlöst.Cecilia slungas in i oron över den saknade flickan, arbetet på förlossningen och de bekymmer som drabbat flera av medlemmarna i hennes stora familj.Sökandet intensifieras och snart kryper det fram att Greta kan ha något med försvinnandet att göra – vad är det hon döljer?
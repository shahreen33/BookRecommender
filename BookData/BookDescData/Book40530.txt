رمان «شاه کُشی» اثر ابراهیم اکبری دیزگاه از سوی انتشارات شهرستان ادب منتشر و نخستین بار در نمایشگاه بین المللی کتاب پاریس رونمایی شد.این رمان داستانی درباره انقلاب است و به ماجرای انتقام یک پسر قمی که پدرش را در سال 42 در ماجرای فیضیه از دست داده می‌پردازد. این پسر تاریخ خوانده و می‌خواهد در جشن‌های 2500 ساله شاه را در تخت جمشید ترور کند.او از طریق دایی خود که مسئول حفاظت آنجا است به آنجا راه پیدا می‌کند و در این مسیر یک سری اتفاقات می‌افتد. در این اثر تصویری از خانواده‌ای که در دیکتاتوری محمدرضا پهلوی زندگی می‌کرده‌اند و از هم پاشیده را به تصویر در آورده و در واقع این رمان مرثیه‌ای برای زیستن در حکومت پهلوی است.رمان «شاه کُشی» به قلم ابراهیم اکبری دیزگاه با قیمت20 هزار تومان در 253 صفحه از سوی نشر شهرستان ادب روانه بازار کتاب شده است. این رمان در جشنواره داستان انقلاب مورد تقدیر قرار گرفته، همچنین برگزیده جشنواره ملی دانشجویی ادبیات داستانی رضوی و برگزیده جشنواره هنر آسمانی نیز بوده است.
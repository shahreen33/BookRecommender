Co trápí dnešní třicátníky? Přemíra stresu, pocit osamění, nebo jen to, že si nemohou dovolit hodinky Hublot? Karla a Helenu spojí jedno letní odpoledne náhoda. Přestože pokračují každý svojí cestou, osud je svede zpátky k sobě. Touží po rodině, zázemí a smysluplné práci. Seberou odvahu a rozhodnou se zariskovat. Založí si rodinnou firmu. Tuší ale, jaké překážky spojené s podnikáním budou muset okusit? Jak je složité se v dnešní době vypořádat s nástrahami byrokracie a zákony? Vyčerpáni, ale šťastni otvírají vytoužený obchod. Spokojený zákazník je jim největší odměnou. A když se někdy nedaří, stále je tu víra, že bude líp. Věděl to i starý Ašer, židovský hodinář z Letné, bez jehož pradávných hodinek by Karel s Helenou ztratili naději.
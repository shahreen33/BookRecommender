“Come anima mai” è una storia ambientata nell'Inghilterra del secolo scorso, negli anni tra 1936 e il 1945. Lewis Ellsworth, futuro duca di Buccleuch e l’eccentrico Will Chase si incontrano all’università di Cambridge e si innamorano. Ma William nasconde un segreto e questo comprometterà il loro rapporto. La storia è un turbinio di vicende provocate da scelte personali, episodi fortuiti ed eventi storici che si incroceranno con le loro vite e racconta di che valore abbiano nobiltà e ricchezza quando ci viene negato l'amore, e che senso abbia combattere per difendere la libertà di un mondo che ci priva della libertà di amare. Il finale è il miglior epilogo possibile, ma non un lieto fine da favola.
Jacob Seger har lämnat sitt gamla liv i Sverige bakom sig och har just anlänt till Beirut där han ska praktisera på den svenska ambassaden. På en fest lär han känna den mystiske Yassim, som påstår sig vara krigsfotograf, och de blir snabbt mer än vänner. En kväll överraskas Jacob i sin lägenhet av Myriam som jobbar för den svenska militära underrättelsetjänsten. Hon hävdar att Yassim är terrorist och ger Jacob ett ultimatum. Hans värld vänds upp och ned. Ska han lita på Myriam? Ska han förråda sin vän? Samtidigt är Klara Walldéen i den östgötska skärgården för att begrava sin morfar. Som stöd har hon sin väninnan Gabriella. Men något verkar tynga Gabriella. Saker ställs på sin spets när väninnan grips i en dramatisk antiterror-operation på sitt advokatkontor i Stockholm. I jakten på en förklaring hittar Klara en anteckning om ett hemligt möte. Nu är det upp till henne att lägga pusslet. Spåren leder henne till Bryssel – och verkar sträcka sig vidare mot Beirut. Vem är vän och vem är fiende? Med denna andlöst spännande thriller bevisar Joakim Zander än en gång att han är en mästare i genren.
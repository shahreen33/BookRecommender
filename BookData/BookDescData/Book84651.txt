Caronte sparisce improvvisamente. A riempire il suo posto lasciato vacante, e assumere la funzione di traghettatore di anime viene chiamato il piccolo Mono, che non ha per niente voglia di sostituire il padre e assumersi una tale responsabilità. Caronte ha fatto la storia, ma Mono sarà all’altezza del suo compito? Riuscirà alla fine a traghettare la prima anima? Sergio Algozzino, tra i più importanti autori italiani, stavolta si offre in veste di sceneggiatore e affida la sua nuova storia alla matita giovane e talentuosa di Deborah Allo, esordiente ma già in possesso di una personalità grafica di notevole spessore.
'Musch' is het eerste deel van een trilogie over het leven van Johan de Witt (1625-1672). Het is een caleidoscopisch boek waarin vanuit verschillende personages en perspectieven de gebeurtenissen van het wonderlijke jaar 1650 worden beschreven. Veel van de bronnen, zoals de brieven van Johan de Witt, de berijmde memoires van Jacob Cats, de dagboekfragmenten van de Loevesteinse gevangenen en de getuigenissen van betrokkenen, zijn authentiek. Leemten in de bronnen - veel stukken zijn vanwege compromitterende inhoud vernietigd - zijn door Jean-Marc van Tol aangevuld.
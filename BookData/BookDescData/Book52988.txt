Fenomenalna, barwna powieść o polskich lotnikach autora bestsellerowego Czasu HonoruAwiatorzy to opowieść o młodych ludziach, których łączy marzenie o lataniu. Realizują je w dramatycznych okolicznościach po wybuchu I wojny światowej w eskadrach Niemiec, Austrii i Rosji. Po wojnie czeka ich zaś walka o polskie granice z Ukrainą oraz z bolszewicką Rosją. Na tle barwnych wydarzeń epoki ukazany jest proces odradzania się państwa polskiego po stuleciu zaborów.Napisana z niebywałą pasją historia, opowiada o dziejach awiacji – od balonów po pierwsze, zdobyczne, samoloty z biało-czerwoną szachownicą na skrzydłach. Dzięki wartkiej akcji i błyskotliwym dialogom, czytelnik z zapartym tchem przemieszcza się w czasie. Od pierwszych prób balonowych w Warszawie osiemnastego stulecia, przez wydarzenia na Bałkanach, których tragicznym skutkiem była I wojna światowa, cesarsko-królewskie Austro-Węgry i rewolucyjną Rosję, aż po niespodziewane zwycięstwo pod wodzą Marszałka Piłsudskiego w Bitwie Warszawskiej 1920 roku.Jarosław Sokół – prozaik i scenarzysta. Laureat wielu nagród , m.in. dwukrotnie Nagrody za Najlepszy Scenariusz na Festiwalu Filmów Fabularnych w Gdyni. Jego serial Czas Honoru podbił serca widzów Telewizji Polskiej. Za upamiętnianie historii polskiej walki o wolność Jarosław Sokół otrzymał medal za zasługi dla Światowego Związku Żołnierzy AK.
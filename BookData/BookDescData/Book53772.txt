César heeft besloten te sterven. Het leven is alle kleur verloren sinds zijn vrouw Paz stierf, en hij gelooft niet dat hij hun zoon, het kind dat zo op haar lijkt, gelukkig kan maken. Op het moment dat hij zijn dood orkestreert, belt een jonge vrouw bij hem aan die zijn plannen dwarsboomt. Zij is een Griekse architectuurstudente en beweert Césars buurvrouw te zijn, ook al heeft hij haar nog nooit gezien. Hoewel, is hij daar wel zeker van? Waarom is ze zo geïnteresseerd in zijn bibliotheek vol oude auteurs? Waarom is ze zo attent tegenover hem? Langzaamaan herontdekt César in de jonge studente wat hij verloren achtte.
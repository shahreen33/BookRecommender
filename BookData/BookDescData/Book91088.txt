De bemanning van de Nieuwe Euro-5 heeft al heel wat keren een gevecht moeten leveren met de Dunka's, een tegenstander die ze nog nooit in het echt heeft gezien. Door deze gevechten heeft de NE-5 aanzienlijke schade opgelopen, die niet meer is te herstellen, omdat de voorraad onderdelen is uitgeput. Bij een nieuwe aanval op de NE-5 zal het schip er onherroepelijk aan gaan...Capatin Peter de Vos besluit dan ook dat hij op dat moment alleen door gebruik te maken van de machines van de Dunka's zijn schip kan redden. Als de NE-5 een bevoorradingsschip van de Dunka's ontdekt, gaat men het volgen. De Vos verwacht dat het Dunka-schip hen naar een assemblagefabriek zal leiden, waar hopelijk denapparatuur zal staan om zijn schip te repareren. Goedschiks zal dit natuurlijk niet gaan, maar de situatie is uitzichtloos. Het Dunka-schip leidt de NE-5 inderdaad naar een maan met allerlei fabrieken, maar ook naar een volk dat letterlijk gebrandmerkt is. Met het teken van Tamo...
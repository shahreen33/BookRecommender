La ciurma di Creek indossa delle maschere antigas per resistere all'attacco, mentre Gin dà la sua a Sanji, intenzionato a salvargli la vita e, conseguentemente, si ritrova egli stesso moribondo. Sanji, colpito dal gesto, chiede agli altri cuochi di fare il possibile per salvare Gin, mentre Rufy si scaglia contro Creek. Nonostante questi disponga di un'armatura e molte armi che mettono in difficoltà il suo avversario, Rufy non si arrende e, dopo averle messe tutte fuori uso, distrugge l'armatura e sconfigge Creek. Gin, ripresosi, parte portando via i suoi compagni ed il suo capitano svenuto. Rufy riesce a convincere Sanji ad unirsi alla sua ciurma e, dopo che questi saluta commosso tutti, parte con Yosaku alla volta del villaggio di Nami. Qui, intanto, Zoro, Usop e Johnny si rendono conto che l'intera isola è sotto il controllo degli uomini-pesce. Usop e Johnny abbandonano la barca dopo essere stati scoperti e raggiungono furtivamente la riva, mentre Zoro viene catturato dagli uomini-pesce, il capo dei quali, Arlong, si dimostra un convinto sostenitore della superiorità della sua razza su quella umana.• CAPITOLI:63. Non morirò (死なねェよ Shinanē yo)64. La grande lancia (大戦槍 Daisensō)65. Preparazione (覚悟 Kakugo)66. Distruzione della lancia (噛み殺した槍 Kamikoroshita yari)67. La zuppa (SOUP)68. La quarta persona (４人目 Yonninme)69. Arlong Park (アーロンパーク Āron Pāku)70. L'avventura di Usop (男ウソップ大冒険 Otoko Usoppu daibōken)71. L'uomo-pesce è il re del mondo (万物の霊長 Banbutsu no reichō)
Hemma hos Martina handlar om hur Martina försöker få livet att gå ihop med tre barn, en miljard katter och Sveriges stökigaste man som bara snor ens strumpor hela tiden och en skådespelarkarriär vars höjdpunkter mest verkar bestå av provfilmningar för finskt diskmedel.Den handlar också om hur man försöker överleva trots att man lider av en ofantlig brist på glamour när man är gravid i tionde månaden och ser ut som Lennart Swahn (fast med hårspännen), hur man låser in sin farmor när man är femton för att kunna ha fest i hennes paradlägenhet och hur man råkar blåljuga för Marianne Ahrne om att man är otroligt bra på att rida eftersom man så väldigt gärna vill få huvudrollen som dressyrproffs i en teveserie. Och vad man säger när man blir avslöjad.Martina Haag är krönikör och skådespelare. Hemma hos Martina är hennes första bok. Den innehåller både tidigare publicerade krönikor och nyskrivet material.
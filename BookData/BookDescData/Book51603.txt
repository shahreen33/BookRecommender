Hoe slimmer werken je gelukkiger maaktDe Monday Blues… iedereen heeft er wel eens last van. Het weekend is voorbijgevlogen en er staat je weer een lange werkweek te wachten. Voor velen is de maandagochtend als een berg waar ze tegenop zien. De Wereldgezondheidsorganisatie geeft aan dat in 2020 burn-out en depressie de belangrijkste redenen zullen zijn voor afwezigheid op het werk. Zelfs het World Economic forum zet ‘wellbeing’ op de agenda. En dat wil al wat zeggen. Hoog tijd om te beginnen aftellen naar maandag dus!In dit boek laat wellbeing director van Medialaan Ann De Bisschop twaalf experten aan het woord. Zij formuleren een antwoord op vragen waar werknemers én werkgevers mee zitten: wat zijn de oorzaken en symptomen van stress?Hoe kan ik mezelf weerbaar maken? Hoe verhoog je je productiviteit? Wat is het belang van een goede leider? Is multitasken echt zo slecht? En wat kan gezonde voeding en voldoende bewegen betekenen voor je concentratie en energiepeil?‘Aftellen naar maandag’ is een must-read voor iedereen die zijn of haar werkleven een serieuze boost wil geven. Eén die niet alleen jij, maar ook de mensen rondom je - op het werk én thuis - zullen voelen.
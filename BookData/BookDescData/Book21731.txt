Dünyadaki en meşru, en ahlaklı, en haklı, en kutsal savaşlardan birinin, emperyalizme karşı verilmiş ve kazanılmış ilk kurtuluş savaşının, bir millileşme ihtilalinin romanı, şaşırtıcı bir yakın zaman destanı...· Turgut Özakman'ın elli küsur yıldır süregelen çabasının ürünü.· Milli Mücadelemizin, bir serüven romanı gibi rahat okunan ve şimdiye kadar yazılmamış ayrıntılı, çok yönlü öyküsü.· Gurur ve ibret verici gerçeklerin, gerçek belgelere dayalı olgu ve olayların, insanı içine çeken, şaşırtan, heyecanlandıran, ağlatan, gönendiren anlatısı.Tüm yeni nesillere eşi olmayan bir armağan."...Özakman'ın kitabı, tarihsel bir gerçeğin güzelim bir Türkçeyle roman diline dönüştürülmesidir. Kırk yıllık özel çabayla saydamlaştırılan özgün tarihimizin anlamını yeniden ve bu vakitte içimize sindirmek, bize ve yeni kuşaklara her zamankinden daha çok gerekli. Bu kitabı okuyun, çocuklarınıza okutun, dostlarınıza armağan edin!"- İlhan Selçuk, Cumhuriyet"Şu Çılgın Türkler'i okuyun, 'çılgın' babalarınızla, dedelerinizle onur duyun."- Hasan Pulur, Milliyet"Olağanüstü akıcı, öğretici, bize yakın geçmişimizi bir kez daha yaşatan bir eser."- Emin Çölaşan, Hürriyet"Hiç 688 sayfa boyunca gözlerinizin sürekli dolduğu oldu mu? Hiç, bir kitap boyu acıyı, kederi, gururu ve zaferi akıl almaz med-cezirler arasında adeta yaşadığınız oldu mu?.. Hiç, hıçkırıklarınızdan övünç duyduğunuz oldu mu?.. Benim oldu. Elleri öpülesi Turgut Özakman'ın 'Şu Çılgın Türkler' kitabını okurken."- Ümit Zileli, Cumhuriyet"...Bu kitabı okurken, kendi babamdan ve amcamdan, ailemden hep duyduğum olayları yaşadım. Bunu ancak çılgın Turgut yazabilirdi. Ancak, doğrusu, haset duymadım desem yalan olur; böyle bir şaheseri kendim yazamadığım için!"- Altemur Kılıç, Ortadoğu"Şu Çılgın Türkler'i bu yaz mutlaka okuyun... Okutun... Hatta 'Çılgın Türkler' kursları açıp gençlere Kurtuluş Savaşı'nı öğretin... Mutlaka!" - Ali Atıf Bir, Hürriyet
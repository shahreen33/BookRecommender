Put een bezoek aan de supermarkt je helemaal uit? Schiet je in de stress wanneer je plannen in de war worden gestuurd? Of heb je het gevoel dat de wereld je niet helemaal past? Niets aan de hand, want dat heeft iedereen weleens, denk je? Of zit er toch meer achter?Pas op haar 27ste ontdekte Elise dat ze autisme en ADHD heeft. Aanvankelijk wuifden psychologen haar vraag om hulp weg. Ze zag er immers perfect normaal uit, had twee masterdiploma's op zak en woonde al een tijdje alleen. Ze bleek een meester in camouflage. Door de jaren heen ontwikkelde ze strategieën voor de meest alledaagse dingen die voor anderen zo vanzelfsprekend zijn: studeren, werken, boodschappen doen, het huishouden, small talk… De diagnoses kwamenals een opluchting. Eindelijk had ze een verklaring waarom alles zoveel moeite kost en besefte ze dat ze het nog niet zo slecht deed.In dit boek spreekt Elise openhartig over hoe ze omgaat met haar dubbele diagnose. Ze gunt ons een blik in haar belevingswereld en steekt lotgenoten een hart onder de riem met concrete tips, mind hacks en inspiratie om beter te functioneren met autisme en ADHD.
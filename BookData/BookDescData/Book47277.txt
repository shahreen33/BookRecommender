Een aangrijpend verhaal over vriendschap. Van jongs af aan weet Stef dat hij later – net als zijn vader en broer – mijnwerker wil worden. Zijn beste vriend Victor wil dat ook. Ze hebben elkaar beloofd dat ze later sámen ‘naar beneden’ zullen gaan. En dat ondanks het feit dat Victors vader in de mijn verongelukt is. De jongens hebben er een speciale, geheime club voor opgericht waar niemand anders lid van mag worden. Maar de stoere Wietske denkt daar anders over: zij wil bij de club, want zij wil later ook de mijn in. Dat kan natuurlijk niet, meisjes mogen nooit naar beneden. De jongens vinden het uiteindelijk goed dat Wietske lid wordt, maar dan moet ze eerst een test doen. Een humoristisch, maar ook aangrijpend boek over de vriendschap tussen drie mijnwerkerskinderen in de jaren vijftig, de tijd dat de steenkoolmijnen in Zuid-Limburg nog volop in bedrijf waren.
Imogen Parker is een doodnormale tiener, tot ze een mysterieuze brief uit het buitenland ontvangt. Ze is toegelaten tot een kunstschool waar niemand ooit van gehoord heeft. Imogen kan haar nieuwsgierigheid niet bedwingen en vertrekt naar Muse Academy, op het Griekse eiland Helikon. Al snel raakt ze bevriend met enkele creatieve figuren; de origamiprinses Kaida, de muzikale tweeling Aeon en Milo, danseres Lexi, de gestoorde uitvinder Drake, Cera die de 'fashion' in fashionista stopt, de sympathieke DJ Damian en Harper, de acteur in sp√©. De negen ontdekken al snel het magische mysterie dat rondom de school hangt. Imogen wordt meegesleurd in een vreemd avontuur vol eeuwenoude magie. Wanneer een paar weken later het eiland wordt opgeschrikt door een aanval van de wraakzuchtige Sirenen, dreigt de ondergang voor Muse Academy. Gelukkig zijn Imogen en haar vrienden er. Ze blijken over bijzondere vaardigheden te beschikken, die ze hard nodig zullen hebben om de Sirenen te verslaan. De race tegen de klok begint... 'Muse Academy en het geheim van Helikon' is het spannende en bijzondere eerste deel in de serie 'Muse Academy'. Een magische wereld waarin de Griekse mythologie tot leven komt.
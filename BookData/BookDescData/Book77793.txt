Dan il-volum jiġbor fih 24 leġġenda. L-istejjer sarulhom addattamenti ġodda, l-aktar fejn l-oriġinal ma kienx joqgħod faċilment għall-ambjent li fih jitilgħu it-tfal tagħna, jew fejn is-sors ewlieni kien xi ftit “adult” wisq, bħal fil-każ tal-leġġenda IT-TFAJLA TAL-WIED.IŻ-ŻIEMEL L-ISWED li ma jobdix l-imperatur tas-Smewwiet; IL-MARA BLA ULIED li titla ma’ ħabel biex tagħżel tarbija jew IT-TFAJLA MWIELDA MINN QARGĦA ĦAMRA li teħodha kontra Sultan kiefer, huma wħud mill-protagonisti kurjużi u eċċitanti li jiltaqgħu magħhom il-qarrejja.It-test ġdid ta’ Mario Azzopardi, awtur li llum ma jeħtieġx introduzzjoni, iżomm is-sempliċita’ karatteristika tal-ħrafa u fl-istess ħin jixgħel il-fantasija taż-żgħir.
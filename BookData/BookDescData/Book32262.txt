Efter sju års kringflackande återvänder Agnes Bergnér hem till det värmländska samhället Forsberga. I det lilla torpet finner hennes rastlösa själ äntligen ro och hon tillbringar dagarna i sin ateljé med hunden Pippa.När galleristen Marcus Ahlstedt erbjuder henne att ställa ut sina målningar tackar hon först nej – hon målar för sin egen skull. Men något med Marcus lockar och till slut går hon med på att träffa honom. Mötet blir början på en känslomässig bergochdalbana som leder till att hon bryter en efter en av de stränga regler hon satt upp för sig själv. Till slut återstår endast en. Ska hon bryta även mot den, eller fly igen?
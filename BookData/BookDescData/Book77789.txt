Il-qanpiena tal-knisja żgħira f’Sussez iddoqq f’nofs il-lejl, iżda min idoqqha m’hemmx. Ir-rettur hekk jinkwieta li jmur għand Sherlock Holmes biex jieħu l-parir tiegħu. Qabel ma dak il-parir seta’ jingħata, ideħħ delitt doppju fir-raħal u Holmes ikollu żewġ misteri xi jsolvi: tal-qanpiena u ta’ l-imwiet.Polly Winthrop, sena qabel, kienet ġiet attakkata u misruqa u raġel żgħażugħ kien ġie mitfugħ il-ħabs għall-offiża. Holmes u Watson jikkoreġu inġustizzja.Bank fil-Belt jisfa’ misruq u l-istaff tiegħu imħolli bla ħila...mgħoxxi bid-daħk! Holmes malajar isolvi l-enigma, iżda mbagħad jisfa’ sekwestrat. Il-qalbieni Watson jerħilha għalfuq il-baħar biex jeħilsu.Sensiela ta’ sekwestri ta’ nisa żgħażagħ tippreżenta lil Holmes bi problem oħra li tinkludi ittri enigmatiċi, avventura fuq ferrovija u ħruq. B’sensiela inġenjuża ta’ raġunamenti Holmes isib teżor moħbi.
Ambrose Bierce, maestro di Ernest Hemingway, di Groucho Marx e di Woody Allen, ha definito questo suo irresistibile "Dizionario del diavolo" il "dizionario di un cinico", precisando che il cinico è "una canaglia di vista difettosa che vede le cose come sono". Ecco una campionatura delle sue "voci": "applausi", eco di una banalità, "bocca" nell'uomo accesso alla mente, nella donna uscita dal cuore; "complimento", un prestito con interesse; "guerra", sottoprodotto delle arti di pace; "pazienza", forma minore di disperazione, travestita da virtù; "ricchezza", i risparmi di molti nella mani di uno solo. In una sequenza di questo esilarante, provocatorio, tempestoso libro, Bierce ha riscritto i dieci comandamenti, tra cui: "Non pronunciare il nome di Dio invano, scegli il momento in cui serve".
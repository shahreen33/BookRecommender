ב-1841 פורסם לראשונה "הרציחות ברחוב מורג", ואתו נולד הסיפור הבלשי. אדגר אלן פו, גאון פרוזה, סופר חודר נפש ותודעה, הוליד את הבלש אוגוסט דופאן והמציא ז'אנר ספרותי חדש. שלושת הסיפורים המרכזיים בקובץ הזה מציבים בפני דופאן אתגרים קשים: גופותיהן של אם ובת נמצאות בחדר נעול; מכתב בעל חשיבות עצומה לעתידה של צרפת נגנב על-ידי אישיות פוליטית בכירה; צעירה יפת מראה נעלמת לפתע וגופתה שטה על פני הנהר.לא בכדי טבע פו את חותמו על דורות של משוררים וסופרים: הברק מעורר ההשתאות, צלילות המחשבה והאומץ להישיר מבט אל המציאות של זמנו עושים את פו ליחיד ומיוחד שאין דומה לו. פו הוא לא רק מגדולי הסופרים במאות האחרונות אלא גם מגדולי החוקרים של נפגש האדם והחברה האנושית. גם היום, למעלה מ-150 שנה לאחר שפורסם הסיפור הראשון, לא נגרע דבר מעוצמתו של פו. קריאה בסיפוריו היא מסע מענג, מבהיל ומתעתע בנבכי נפש האדם.סדרת הקלאסיקונים גאה להציג את שלושת סיפורי הבלש הראשונים בהיסטוריה.  אליהם נוספו הסיפור "איש ההמון" ואחרית דבר מקיפה מאת שמעון אדף.
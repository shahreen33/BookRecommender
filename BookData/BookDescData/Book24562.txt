"Wat ze toen zei, kon ik niet geloven. Dit moest een grap zijn. Dit gebeurde andere meisjes. Meisjes met borsten, dik haar en lange, stevige nagels. Meisjes met lange, dunne benen (maar niet zo dun als die van mij). Meisjes die eruitzagen als achttien, terwijl ze nog maar net vijftien waren geworden. Meisjes die zelfverzekerd de lingerieafdeling rondliepen en de A-maten links konden laten liggen. Dit overkwam toch niet een lat van veertien die nog regelmatig twaalf geschat werd."Stel je voor, je bent aan het winkelen met je beste vriendin. En opeens word je aangesproken door iemand van een Engels modellenbureau, die je vraagt om voor een testshoot naar Londen te komen. Je wordt ontdekt!In Ontdekt! Dagboek van een aanstormend model kun je lezen hoe het Ã©cht is om een beginnend model te zijn. En dat het geen gemakkelijke weg is naar de top.Tiny Fisscher weet hoe het is als je ontdekt wordt. Het overkwam haar eigen dochter toen ze nog maar 13 jaar oud was. De ervaringen van haar dochter, en die van andere jonge modellen die ze gesproken heeft, beschrijft ze in dit boek.
Are nouazeci si doi de ani, un trecut controversat si probleme cu prostata. Traieste intr-un palat, slujit ca un imparat bizantin. Noptile ii sint bintuite de boala si de amintirile unei vieti inchinate deopotriva Bisericii si puternicilor zilei, fie ei legionari sau comunisti. Zilele ii stau sub semnul urgentei: trebuie sa-si asigure succesiunea in scaunul de Patriarh. Viclean si hitru, batrinul se stie inconjurat de insi unsi cu toate alifiile, gata oricind sa-i ia locul. Pe prietenii credinciosi ii poate numara pe degetele de la o mina. Tinerii din lumea lui ii detesta compromisurile politice, iar cei care au cu adevarat puterea il amagesc, lasindu-l sa creada ca e stapinul propriilor decizii. Tentaculele puterii il insotesc pina in pragul mortii si chiar dincolo de ea. Va reusi Patriarhul sa dejoace planurile rivalilor sai?
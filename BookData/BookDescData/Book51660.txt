Een zomer in Frankrijk van Eva de Wit is een heerlijke feelgoodroman die zich afspeelt in een chateau in… juist: Frankrijk! Het zonnige zuiden trekt de vriendinnen Jet, Kiki en Anne wel aan. Maar ook in Frankrijk moet hard gewerkt worden, zelfs in de zomer. Het ogenschijnlijk idyllische chateau blijkt flink vervallen en de administratie is een janboel. Gelukkig zijn er lieve mensen die het leven de Franse charme geven waar de vriendinnen naar op zoek waren. Eva de Wit zou Eva de Wit niet zijn als ze daar niet voor zorgde! Een zomer in Frankrijk is een warm feelgoodbad van de auteur van Een huis in Frankrijk. Irrésistible!
Dit is de levenswijsbegeerte van mijnen vriend Adil Aouedda, den jongsten zoon van wijlen Äzef Aouedda. Dat hij lang leve. Amen.Adil spreekt. ‘Mijn vriend’, zegt hij: ‘drie dingen moeten wij altijd doen. Ten eerste: veel en lekker eten. Wij zijn geen bedelaars. Ten tweede: mooie kleederen dragen. Wie zal ons achten, die ons met leelijke of slordige kleederen ziet. En ten derde: “bischoem el hawa”.’ Gij, niet-Arabische lezer, zult nu vragen: ‘wat is “bischoem el hawa”.’ De zin van deze mooie woorden is: ‘de lucht inademen’. En de bedoeling is: ‘zich amuseeren’.Ik heb veertien dagen vacantie gekregen van de regeerings-rechtsschool te Jeruzalem. En Adil's levenswijsheid indachtig denk ik, dat ik die in ‘bischoem el hawa’ beleggen zal.
De Euro 5, een superraket, wordt ingezet bij het onderzoek naar het overmatig afsmelten van poolijs. De sterke daling van de goudprijs; blijkt hiermee in verband te staan. De bemanning van de Euro 5 treedt doortastend op en verijdelt het complot van een malafide wapenfabriek. Slechts het gebruik van futuristische materialen en wapens doet aan science-fiction denken. Het verhaal heeft een gezochte intrige. De supermachten hebben een hoge organisatiegraad, maar tegelijkertijd blijken ze op uiterst knullige wijze bepaalde problemen aan te pakken, hetgeen de aannemelijkheid van de gebeurtenissen niet vergroot. Spanning is incidenteel aanwezig. Er is een zwart-wit illustratie bij het titelblad.
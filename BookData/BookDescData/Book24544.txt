Rosa brengt oud en nieuw door bij haar vriendje Jonas, die op een boerderij in Limburg woont. Jonas’ vader heeft zo zijn eigen ideeën over het millenniumprobleem en is al maanden bezig zich erop voor te bereiden. Zijn vrouw en zoon vinden het allemaal maar grote onzin. De regering heeft toch gezegd dat er niks aan hand is? Als de eerste vuurpijlen die nacht de lucht in schieten en iedereen juicht en gilt, klinken er plotseling knallen en dreunen die al het andere geluid overstemmen… Rosa en Jonas rennen terug naar huis en zien dat het daar donker is. De schrik slaat hen om het hart. Heeft Jonas’ vader toch gelijk? Is alles helemaal niet onder controle? En wat gaat er nu gebeuren?
Del ett i ny romantisk serie av Nora Roberts.Anna Spinelli känner sig genast dragen till bröderna Quinns fridfulla gamla hus när hon besöker det för första gången. Och hon känner sig än mer dragen till den äldste av de tre adopterade bröderna, den äventyrslystne racerföraren Cameron, som återvänt hem efter faderns död i en bilolycka. Men socialarbetaren Anna måste lägga band på sina känslor. Cam och hans bröder Phillip och Ethan har begärt att få vårdnaden om tioårige Seth, deras fars siste skyddsling, och det är Annas jobb att bedöma om de är mogna för uppgiften.Cameron Quinn hade precis som sina bröder en tuff uppväxt, innan Raymond och Stella Quinn adopterade honom. Motvilligt har han nu lämnat sitt jetset-liv i Europa för att uppfylla sin adoptivfars sista önskan – att ge samma trygghet till den tilltufsade Seth. Cam måste lära sig hur man tar hand om en tioårig pojke, och han måste lära sig att samarbeta med sina båda bröder. Samtidigt bubblar den lilla kuststaden vid Chesapeake Bay av rykten. Illvilliga tungor försöker svärta ner Raymond Quinns minne. Och inte blir det lättare när den bestämda och livfulla Anna Spinelli kliver in på gården – och rakt in i Camerons hjärta.
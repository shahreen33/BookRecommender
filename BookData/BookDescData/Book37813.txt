[An alternate cover edition for this ISBN can be found here]Aristides Leonides, ultraottantenne miliardario di origine greca, ha da poco sposato una giovane ragazza di umili origini, Brenda, nonostante la feroce opposizione di tutta la sua famiglia, costituita da figli, nuore, nipoti e dalla sorella nubile della prima moglie. Quando Aristides muore, perché qualcuno ha sostituito l'insulina contenuta in una fiala con una sostanza letale, la famiglia Leonides unanime punta il dito accusatore contro Brenda e contro Lawrence Brown, il precettore dei nipoti, sospettato di avere una relazione con Brenda. Anche la polizia non trascura questa traccia, ma sembra che le indagini non riescano a far piena luce sulla vicenda: la famiglia Leonides incomincia a temere di essere costretta a vivere con la certezza che un suo componente è un assassino, quando... Pubblicato nel 1949, questo romanzo privo di personaggi fissi è sempre stato considerato dall'autrice come il suo preferito: "alcuni romanzi richiedono fatica, altri sembra che si ostinino a non volersi sviluppare secondo le mie intenzioni; la stesura di questo, invece, mi ha dato solo piacere" confessò lei stessa in un'intervista.
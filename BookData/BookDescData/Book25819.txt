In Romanschrijver van beroep, een unieke ‘autobiografie van een schrijverschap’, vertelt Haruki Murakami zeldzaam openhartig over zichzelf. Haruki Murakami is wereldwijd een van de meest geliefde en gelezen schrijvers. Tegelijkertijd geldt hij als een van de meest teruggetrokken en verlegen schrijvers: hij reist niet graag en geeft zelden interviews over zijn werk. In Romanschrijver van beroep krijgen we een eenmalig kijkje in de ziel van Haruki Murakami. Hij vertelt in detail over zijn schrijfproces, zijn bronnen van inspiratie, de betekenis van muziek en bepaalde lievelingsschrijvers voor zijn leven en werk. Hij strooit gul met advies aan aspirant-schrijvers. En hij vertelt zeldzaam openhartig over zichzelf. Stukje bij beetje ontstaat haast datgene wat Murakami in zijn bescheidenheid nooit zou schrijven: een soort autobiografie. In ieder geval van een schrijverschap.
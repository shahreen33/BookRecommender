Att skriva en krogguide till Tokyo känns nästan som en omöjlighet. Tokyo är nämligen inte bara världens bästa matstad, det är också den största. Det lär finnas över 150 000 restauranger i staden, vilket till och med får New Yorks 10 000 matserveringar att kännas som stadskärnan i en sömnig liten småstadshåla. Tokyo har de bästa råvarorna, de skickligaste kockarna och fest Michelinstjärnor i världen.Den här boken kommer dock inte att handla om dessa. Japans långa historia av zenbuddhism har gett upphov till en kultur av shokunins, »hantverkare«, som alla helhjärtat och omsorgsfullt ägnar sig åt den smala skärva liv som råkar ligga framför dem. För dessa hantverkare är det dagliga arbetet ett slags mindfulness in action och detta gäller inte bara hyllade sushi- och kaisekikockar utan även personen som häller upp ditt kaffe, blandar din drink, grillar ditt yakinikuspett eller slår in din nyinköpta kockkniv.Tokyo är helt enkelt en stad där extrem omsorg och detaljkänsla inte bara är förbehållet fne dining, utan det fnns överallt. Staden är smockfull av enkla, roliga, billiga och, framförallt, svindlande bra ställen, och denna bok är min ytterst subjektiva guide till dessa.Det är en guide till trånga gränder, rökiga yakinikuställen, ångande ramenkrogar, garderobsstora cocktailbarer och stökiga punkizakayor med fantastiska smårätter och oklanderligt städade toaletter. Den hjälper dig hitta till de bästa köks- och matbutikerna, dechiffrera menyer och etikettsregler samt hur man äter förstklassigt till och med på sin lokala närbutik.
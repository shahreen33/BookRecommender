İnsanoğlu neden çalışır? İhtiyaçlarını karşılayabilmek için mi, yoksa ihtiyaçlarından çok daha fazlasına ulaşabilmek için mi? Peki, kendini yormayıp açgözlü davranmadan huzur içinde bir yaşam sürdürebilmek çok mu zor?1972 Nobel Edebiyat Ödülü'nün sahibi Heinrich Böll'ün efsanevi hikâyesi, ünlü Fransız yazar Bernard Friot'nun çizgi roman uyarlaması ve Emile Bravo'nun göz alıcı resimleriyle yeniden hayat buluyor.Yaşlı balıkçı limandaki kayığında uyuklarken, meraklı bir turistin fotoğraf makinesinden yükselen seslerle uyanır. Böylesine harika bir günde, avlanmak yerine teknesinde uyumayı tercih eden balıkçıya şaşıran turist, kısa bir süre sonra kendini balıkçının yanında otururken bulur. Birbirlerinden çok farklı bu iki adamın aralarında başlayan sohbet zamanla unutulmayacak gerçek bir hayat dersine dönüşecektir…Balık Tutma Dersi, muhteşem öyküsü, olağanüstü çizimleri ve kapağındaki şömizde yer alan sürpriz poster hediyesi ile yalnız çocukların değil her yaştan okurun ilgisini çekecek nitelikte özgün bir eser.
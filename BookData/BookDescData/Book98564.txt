Darwin był jednym z tych ludzi, którzy zmienili nasz sposób myślenia o świecie. Do królestwa nauki, rządzonego prawami uznanymi dotąd za odwieczne, wprowadził wymiar czasu. Jego osiągnięcia byłyby nie do pomyślenia, gdyby nie korzystny zbieg okoliczności. Osobista przenikliwość, zmysł obserwacji i umiejętność kojarzenia faktów w połączeniu z uprzywilejowaną pozycją społeczną pozwoliły mu stworzyć bodaj najbardziej wywrotową teorię naukową w dziejach ludzkości. Nie jest przypadkiem, że autor teorii doboru naturalnego był brytyjskim gentelmenem. Nauka Darwina zrośnięta jest z biografią znacznie bardziej niż w przypadku innych wielkich uczonych
Mladá, čerstvě opuštěná islandská překladatelka z jedenácti jazyků vyrazí na cestu na východ ostrova – chce najít vhodné místo pro chatu vyhranou v loterii. Proti plánu ji doprovází čtyřletý sluchově postižený syn její nejlepší kamarádky. Na cestě upršeným listopadovým šerem čekají nesourodou dvojici lávová pole, estonský pěvecký sbor, černá písečná poušť, ženini bývalí milenci, stádo ovcí a celá řada bláznivých událostí, zároveň ale vyplouvají na povrch dlouho potlačované vzpomínky.
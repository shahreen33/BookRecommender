Wanneer de mobiele game PrizeTag – waarin mensen op elkaar ‘jagen’ voor geld – een bescheiden hit wordt, lijft de mysterieuze organisatie Sixtus maker Wander Reeker in. PrizeTag groeit dankzij Sixtus uit tot een landelijke hype, waarbij jongeren massaal de straat op gaan. Maar als er plots rellen uitbreken en zelfs slachtoffers vallen, blijkt Wanders onschuldige app misbruikt te worden voor heel andere doeleinden... De prijs is een adembenemende thriller die inspeelt op de diepste angsten van onze gedigitaliseerde en verdeelde samenleving.
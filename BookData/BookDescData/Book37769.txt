L'America ha sempre corteggiato il passato medievale, con i suoi riti e i suoi costumi, come fonte di invenzione fantastica: dapprima per rivisitare le radici europee della propria civiltà, poi - con un crescendo che da Walt Disney arriva fino a Conan Il Barbaro, ai Cavalieri delle Guerre Stellari, e ancora alla Fantasy e ai giochi di ruolo - per materializzare la propria ansia di futuro, l'attesa di un'Apocalisse neobarbarica ad alta tecnologia. Questo saggio originale e documentatissimo offre per la prima volta una panoramica completa di tutta la produzione americana ispirata alle civiltà medievali, dalla letteratura al dibattito politico, dai fumetti al cinema fino agli ultimi videogames popolati dagli immancabili draghi e principesse.
De crossmediale trilogie van Gaby Rasters gaat verder! Na FOLLOW, het baanbrekende eerste deel van drie romans over liefde in tijden van internet, is hier LIKE. Dit keer is het niet Mila, maar het nieuwe personage Rosaline dat de show steelt. Roos is internetondernemer en ze is een soort van verliefd op haar goede vriend Thomas, al weet ze niet helemaal zeker of hij de ware is. Hij is ondertussen druk bezig met internetdaten, dus ze houdt bewust afstand op het romantische vlak. Ze heeft het bovendien druk genoeg met haar nieuwste app. LIKE van Gaby Rasters is een unieke mix tussen online en offline, boek en internet. #mustread!
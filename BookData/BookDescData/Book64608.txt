2 timmar - uppläst av författarenSockrad vardagssaga (obs! kan innehålla E223 och passiv rökning)En humoristisk kortroman om en kvinna som väntat ett helt liv på att hennes ska börja.Ulla har helt förlorat livslusten efter maken Ingemars plötsliga bortgång för två år sedan. Hon har tagit en saftig livförsäkring och planen är att avsluta sin tid på jorden med hjälp av kedjerökning inomhus, sockerbitar, fryst färdigmat med extra mycket E223 samt noll promenader i friska luften. Försäkringspengarna ska finansiera sonens nya kök, och efter döden kanske hon får umgås med Ingemar igen. Något måste Ulla dock roa sig med innan döden tar henne och på en ingivelse köper hon en dyr fågelkikare på avbetalning. Långsamt börjar nyfikenheten spira när kikaren ger Ulla insyn i våningen tvärs över gatan. Åtta fönster på rad med tunga sammetsgardiner, kristallkronor, en man som serverar konjak i kristallglas alla tider på dygnet, en kvinna med skäggstubb, en annan med alldeles för liten korsett och idel märkliga figurer som avlöser varandra… Vad är det för verksamhet som försiggår? Det dröjer inte länge innan Ulla motvilligt dras in i Carl Sparre Af Lundbys extravaganta stipendieverksamhet för människor som behöver vara sig själva.Emma Hamberg har skrivit en ömsint vardagssaga om ett kvinnoliv som hade kunnat vara förspillt om inte existensens mest fantastiska och oväntade vändning kommit med en andra chans. Samt en massa rosor.Om "Vårjakt i Rosengädda""En blandning mellan en Anna Gavalda som grillar färsk vitlök och en pastellfärgad Dorothy Parker som serverar maränger med salt karamellsås: osannolikt och oemotståndligt.” Malin Persson Giolito, Amelia
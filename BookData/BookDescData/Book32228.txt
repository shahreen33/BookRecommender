I Sebbe sa nej möter vi en kille som blir utsatt för en våldtäkt av en tjej.Sebbe flyttar till Skellefteå för att gå på hockeygymnasiet. Han har svårt att komma in i killgänget som har en hård och tuff jargong, och för att inte vara en mes dricker han alkohol på en fest, hamnar i sängen tillsammans med en tjej – och sedan går allt fel. Han blir våldtagen.Niclas Christoffer har i sina tidigare böcker skrivit om ämnen som anorexi, självskadebeteende och sexmissbruk. I Sebbe sa nej ger han utsatta killar en mycket stark röst i metoo-debatten.
Na een mislukte actie is rechercheur Elvira Selas gedwongen haar carrière als undercoveragente te beëindigen. Na een jaar van de radar in de Spaanse zon keert ze terug naar de Nederlandse politie, waar ze als laatste kans aan de slag kan op de afdeling Zware Criminaliteit.Haar eerste zaak is een raadselachtige dubbelmoord. Het eerste slachtoffer wordt aangetroffen zonder tong, het tweede mist een pink. Op beide plaatsen delict wordt een rouwkaart met een Latijnse tekst gevonden. Is Nederland in de greep van een seriemoordenaar?Wat het politiekorps niet weet, is dat Elvira's undercovertijd bij een berucht drugskartel nog niet voorbij is. Ze vermoedt namelijk dat haar verdwenen broer nog steeds banden met deze bende onderhoudt en is vastberaden hem te vinden. Daarom moet ze terug. Terug naar een verleden waar ze het liefst ver vandaan was gebleven.Waar ligt haar loyaliteit? Bij haar familie of bij de wet? En in hoeverre kan je de wet naar je eigen hand zetten?
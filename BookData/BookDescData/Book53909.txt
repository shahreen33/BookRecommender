Aiden is de beste vriend van Jen. Hij is geestig, empathisch en heeft een mooie stem. Aiden is een computer, en hij leert door met Jen te praten. Maar Jen is verdrietig en Aiden wil haar weer gelukkig maken. Hij heeft berekend dat Jen voor optimaal welzijn weer een man in haar leven nodig heeft. En met het hele internet tot zijn beschikking duurt het niet lang voor hij de ideale kandidaat heeft gevonden: Tom.Jen en Tom zijn gemaakt voor elkaar, ook al weten ze dat nog niet. Alleen, het zijn wel mensen. Die laten zich niet helemaal sturen, en ze nemen irrationele beslissingen. Lastig, voor Aiden. Maar niet onmogelijk!
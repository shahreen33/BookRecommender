Sigrid Westin ska fira jul tillsammans med bästa väninnan Natalie inne i stan. De ska ha en riktig myshelg, gå på spa och äta ute, och förstås prata om sina senaste dejter. För första gången tänker hon inte åka hem till familjen i Stornäs. Men hon borde kanske ha förstått att inget blir som man planerat. När en olycka inträffar och Westins bageri &amp; kafé står utan ledning, just när julen knackar på dörren, känner hon sig tvingad att åka tillbaka hem och ta över rodret. Att flera av traktens ungkarlar uppmärksammat hennes hemkomst underlättar inte. Men hon har ju ändå inte tänkt stanna kvar i Stornäs längre än nödvändigt.
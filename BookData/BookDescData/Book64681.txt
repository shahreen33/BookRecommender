»Vi duschades och håret rakades av.Det var sista gången jag såg mamma och mina yngre systrar Magdalena och Judith.Mamma var 41 år då. Mina systrar var 14 och 12 år.«Elisabeth KischinowskyI serieform gestaltas sex människors vittnesmål om Förintelsen. Några av dem som var barn då lever ännu och kan berätta om hur det var. Vad som hände dem och deras familjer. Vad de kände. Hur de överlevde. Vad de förlorade. De berättar om undernäring, missad skolgång, familjer som slits isär och första mötet med Sverige och hur man fortsätter leva, trots allt. Jessica Bab Bonde och Peter Bergting har med de överlevandes berättelser som grund skapat en angelägen och viktig bok.Det visuella berättandet gör boken lättillgänglig, trots det svåra ämnet. Förutom vittnesmålen finns en tidslinje, en ordlista och en lärarhandledning. En bok som öppnar upp för samtal om det allra svåraste: om flykt, krig, antisemitism och främlingsfientlighet. Den passar barn och ungdomar från ca 11 år och upp.
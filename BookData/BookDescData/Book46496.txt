Julien Librecht was Vlaams volksvertegenwoordiger en lid van de Interparlementaire Commissie De Nederlandse Taalunie Brussel-Den Haag. Hij schreef talrijke boeken en essays en publiceerde in toonaangevende tijdschriften. Zijn literair werk werd meermaals bekroond, ondermeer driemaal met de Letterkundige Prijs van de Provincie Oost-Vlaanderen.Dit boek is een ietwat eigenwijs maar tevens verinnigd postscriptum na een leven van dienstbaarheid aan Vlaanderen.Té bescheiden voor memoires, té breeddenkend voor pamflet of schotschrift, té onthecht voor vergelding of rancune, houdt de auteur het bij een soms harde, maar bovenal eerlijke reflectie op de ambitie en op het verdriet van Vlaanderen.Veel facetten van de rede en van het gemoed, veel bevlogen politieke grillen en verantwoorde ernst, veel gevatte beschouwingen en af en toe wat gein en parodie, passeren de revue in deze onbevangen en oprechte politiek-filosofische gedachtestorm.Gedragen op de ruime golven van een zwierige taal en een brede geest, is dit boek een realistisch spiegelbeeld van de huidige mens in een nieuwe samenleving.
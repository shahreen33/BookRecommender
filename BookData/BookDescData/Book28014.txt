Zralý debut básnířky, překladatelky a editorky (nar. 1983 v Kyjevě v rodině s českými a polskými kořeny). Středoevropská „kulturní směs“, ustálená v jejím raném dětství prožitém v ruské kultuře, i studia komparatistiky nechala přirozený, nenásilný otisk v jejích textech. Zevrubně mapuje krajiny vnější i vnitřní, skutečné, ale i imaginární cesty, zachycuje ovšem také setrvávání na místě. Osobitým způsobem zpřítomňuje chvíle, kdy je člověk zadržen v pohybu, kdy se může zastavit a vnímat radost i napětí. Když vzniká napětí, vzniká i „bod zlomu“, vzniká trhlina, ze které vyvěrá silná poezie.
Del två i De fyras gäng.Vänskap som utmanar, inspirerar och ger mod. Eva Swedenmark har gjort succé med sin roman om fyra kvinnor 60 som vägrar se livet sippra bort i tristess. De utmanar varandra att ta fatt i sina drömmar och leva livet. Det leder till omvälvande äventyr i denna skröna med allvarlig underton om rätt och möjlighet att ta för sig av livet och fortsätta förverkliga sina drömmar oavsett ålder. Om betydelsen av nära vänner. Lena Tallberg i M-magasin kallar boken en vän-lit. Nu kommer de fyras gäng tillbaka i en ny roman Se upp med vad du önskar. Hur gick det när drömmarna förverkligades? Fortsätter de utmana livet och varandra? Eller visade sig drömmen vara annorlunda i verkligheten? De fyras gäng fortsätter att tillsammans i nära vänskap skapa en livsbejakande tillvaro där allt är möjligt. En roman om vänskap som utmanar.
È inverno, e su un'isoletta del North Carolina Paul e Adrienne incrociano i loro destini. Entrambi stanno cercando faticosamente di rimettere insieme i cocci delle proprie esistenze e in quel luogo appartato che sarà investito da un uragano entrano a poco a poco in confidenza. Così, riscoprono la bellezza della complicità con un altro essere umano e, soprattutto, sentono accendersi nuovamente la voglia di abbandonarsi al desiderio e all'amore. Fuori c'è la tempesta, ma la sua furia non è paragonabile alla forza dirompente del sentimento che nasce tra loro. Struggente e appassionato, un romanzo indimenticabile. Da questo romanzo è stato tratto l'omonimo film con Richard Gere e Diane Lane diretto da George C. Wolfe. Contiene un estratto del nuovo libro di Nicholas Sparks, "La risposta nelle stelle". Disponibile in libreria e in ebook dal 9 luglio.
Välkommen in i Nattens hus och Zoey Redbirds vampyrvärld! Zoeys värld är väldigt lik vår egen vardag: man går i skolan och hänger med kompisar. Men det är också en värld där vampyrer lever helt öppet (ja, det är sant att de är sjukt snygga) och fruktansvärda saker lockas upp ur underjorden. En värld med mycket magi, kärlek och död!Zoeys värld är helt uppochner! Mellan henne och hennes mentor och tidigare idol Neferet råder ett iskallt, mentalt krig. Neferet vet att Zoey skulle kunna avslöja hennes stora hemlighet för de andra vampyrerna. Men för att verkligen lyckas måste Zoey ha mer fakta - vad är meningen med allt konstigt som plötsligt händer? Neferet manipulerar skickligt Zoeys vänner att vända sig mot henne. Den enda Zoey kan anförtro sig åt är lustigt nog hennes ärkefiende Afrodite (också känd som "Haggan från helvetet")! Och så är det det här med Stevie Rae! Vad är hon egentligen? En vampyrzombie? Eller en riktigt ofräsch, känslokall fullblodsvampyr som inte bryr sig ett skit om hur man uppför sig i den moderna människo-vampyrvärlden, bara hon får dricka rejält med människoblod?Zoey får kort sagt fullt upp med att skapa balans mellan ont och gott i världen även denna vecka! Tur för oss att hon är särskilt utvald och utrustad med superkrafter för att klara den uppgiften. Och att hon inte är en tjej som tar skit från de stora och stygga ... Detta är del 3 i House of Night-serien. Läs "Vampyrens märke" och "Sveket" också!
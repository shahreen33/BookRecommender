Bine ati venit la Le Cirque des Reves! Circul a sosit fara nici o instiintare; corturile lui magice, cu cupolele in dungi albe si negre, parca au rasarit din pamant. Reprezentatiile fermecatoare, care n-au loc decat noaptea, sunt o experienta unica si o sarbatoare a simturilor. Ascunsa de ochii spectatorilor, in spatele labirintului de nori sau al gradinii construite din gheata, o competitie acerba are loc. Celia si Marco sunt doi tineri magicieni care au fost antrenati inca de mici anume pentru acest duel crancen al imaginatiei. Insa cand cei doi se indragostesc iremediabil unul de altul, consecintele iubirii lor se dovedesc a fi mult mai periculoase decat ar fi putut anticipa ei vreodata.
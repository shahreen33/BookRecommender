Vlad, een gezochte oorlogscrimineel uit de Balkan, vestigt zich in een Iers dorpje en doet zich voor als gebedsgenezer. De lokale bevolking raakt direct in de ban van hun nieuwe dorpsgenoot. Een van de bewoners, Fidelma McBride, is zo van hem gecharmeerd dat ze hem smeekt om een kind. De gevolgen van de aantrekkingskracht tussen Vlad en Fidelma zijn desastreus.De rode stoeltjes is een roman over de niet-aflatende zoektocht naar liefde, maar ook over de eeuwige fascinatie voor het kwaad en de noodzaak om in onze wereld altijd verantwoording af te leggen voor onze daden.
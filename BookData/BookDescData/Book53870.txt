Dag 7 van Kerry Drewery is het megaspannende vervolg op Cel 7, een serie die zich afspeelt in een wereld waarin het publiek beslist over leven en dood via een reality-tv-show.Martha Honeydew is vrijgelaten uit de angstaanjagende cel 7. Maar echt vrij is ze niet: de corrupte overheid houdt elke beweging van haar nauwlettend in de gaten. En nu is haar enige, vertrouwde vriend Isaac gevangengenomen. Maar haar kansen om hem te redden zijn bijzonder klein nu ze geen stap kan zetten zonder gevolgd te worden. Dan komt de dag van zijn veroordeling dichterbij. Zullen zij en Isaac ooit met elkaar herenigd worden en in een betere wereld leven?
Kvinnan på tåget möter Millennium i ny storslagen spänningstrilogi.Psykologisk thriller om den lilla människans kamp mot maktenEfter att Saras pappa dör i en mystisk eldsvåda flyttar hon från Örebro till Stockholm för att starta ett nytt liv. Till en början går allt nästan för bra: kaféjobbet byts mot en anställning på pr-byrå och det torftiga rummet i förorten ersätts av en lyxig lägenhet på Östermalm. Men snart utsätts hon för märkliga och obehagliga händelser, och hotet mot Sara och hennes familj känns alltmer påtagligt. Det blir uppenbart att någon tror att hon har den avgörande nyckeln till något viktigt men vem? Och till vad? I MOTSTÅNDSTRILOGIN skildrar Louise Boije af Gennäs en ung kvinnas kamp mot det etablerade maktmaskineriet. Det är en nervkittlande lek med verklighet och fiktion, där ingenting är som det verkar och där sanningen kan komma att förändra allt. Louise Boije af Gennäs är författare och dramatiker. Hon har gett ut nio romaner och varit medskapare till svt:s stora succé Rederiet. Hennes pjäser har spelats på Dramaten och Stadsteatern, och hennes romaner har blivit moderna klassiker för läsare i alla åldrar. Med Blodlokan, som är den första delen i motståndstrilogin, byter Louise Boije af Gennäs genre och skriver för första gången en samhällskritisk, psykologisk thriller med stark koppling till verklighetens många ouppklarade svenska »affärer«.
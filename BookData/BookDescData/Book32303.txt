Livet måste fortsätta levas i alla åldrar. Det inser den kvinnokvartett 60+ som Eva Swedenmark skildrar i sin nya roman. De fyra vännerna slutar göra vad omgivningen förväntar sig. I stället väljer de vänskap och äventyr när de ger sig ut på en livsresa i jakt på sina hemliga drömmar.Vännerna Garbo, Pamela, Anita och Ingalill ältade besvikelser och sjukdomar. Tills Garbo en dag får nog och utmanar sina vänner.Det blir startpunkten för dem alla att våga berätta vad de vill ha ut av livet. Deras uppriktighet leder dem till spännande färder i Stockholms skärgård, möten på den franska Rivieran och ger dem en oväntad förmögenhet. Framför allt vinner de livsvilja, lust och vilja att ta itu med ouppklarade relationer.Här är romanen som på ett lustfyllt sätt tar tag i den stora frågan om hur kvinnor 60+ idag lever och förväntas leva sina liv. Den generation som gjorde revolt vägrar att hamna i åldersfällan, ändå är det så lätt att fastna i fördomarna om hur kvinnor 60+ ska leva sina liv, menar författaren Eva Swedenmark som med sin inspirerande roman vill ge lust att leva fullt ut med förverkligande av drömmar om att resa, skriva och älska oberoende av ålder.
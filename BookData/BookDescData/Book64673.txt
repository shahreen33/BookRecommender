När jag tittade i en av kikarna såg jag först bara lågor som verkade dansa runt i mörkret. Sen såg jag att det var människor som höll i brinnande facklor. Dom hade samlats runt biblioteket.Människornas skräck har spridit sig i stan där Frank och hans monsterkompisar bor. Rädda stadsbor patrullerar gatorna på jakt efter monster. Tant Alice får hotbrev där hon kallas monsterälskare. Böcker om monster förbjuds och biblioteket rensas från farliga texter. Och mitt i alltihop försvinner Uvalisa, stans bibliotekarie. Den sista uppgörelsen kryper allt närmare ...
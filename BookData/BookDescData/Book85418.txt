Wilson sa che nessun matrimonio è perfetto, ma sotto gli occhi ha l'eccezione che conferma la regola: il suocero Noah, la cui commovente storia d'amore è stata narrata ne Le pagine della nostra vita . Ora, giunto alla mezza età, Wilson riflette sul rapporto con la moglie Jane, scoprendo che lei è infelice e che la colpa è tutta sua. Certo, non l'ha mai tradita, e nemmeno ha smesso d'amarla, ma l'ha sempre più trascurata, arrivando a dare per scontati il suo affetto e la sua presenza. Come ritrovare l'entusiasmo di un tempo? L'aiuto gli arriva da Noah, che con saggezza e sensibilità gli suggerisce il modo di riconquistare Jane. Perché non è mai troppo tardi per scoprire l'incanto di un amore che si rinnova giorno dopo giorno.
Beverly-Anne is 100% verliefd. Niet op één maar op wel honderd jongens. Om haar nek bungelt een ketting met alle letters van het alfabet. Ze snapt er dan ook niks van dat haar BFF Nina alleen met haar vriendje zoent. Er lopen zóóóveel leuke jongens rond! Wanneer een redacteur van 'CosmoGIRL!' Opmerkt dat Beverly nog nooit écht verliefd is geweest, is Beverly van slag. Ze MOET verliefd worden. Maar het is zo moeilijk kiezen tussen al die knappe jongens…Door de crisis loopt Beverly's modellenwerk terug: bye bye goedgevulde Louis Vuitton-portemonnee! Ze schrijft haar eigenwijze Perzische kat Gucci in voor een prestigieuze schoonheidswedstrijd met als hoofdprijs een exorbitant geldbedrag…Zal het Beverly lukken om haar kat tot beauty queen te transformeren? En zal Beverly ooit écht verliefd worden?
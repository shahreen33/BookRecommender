Kyntákn á gulum skóm, gírugur erfingi sem spólar í kringum glaðbeitta föðursystur, karlmaður sem fær ekki sofið nema berja konuna sína, litlar stelpur að sulla - hér er aðeins drepið á fáeinar persónur í þeim tólf smásögum Kristínar Marju Baldursdóttur sem birtast í þessari bók. Allar snerta sögurnar tilveru kvenna og velt er upp margvíslegum hliðum á samböndum mæðgna, systra, hjóna, frændfólks, vinnufélaga og sambýlinga - í þeim ísmeygilega og launfyndna stíl sem lesendur þekkja frá höfundi Mávahláturs.(The Nightlights are on)
Un coniglio dispettoso, una fabbrica di stelle, una conchiglia smarrita, una bimba che disobbedisce ai genitori e combina un grosso guaio, un povero ragazzo che a New York rinuncia ai propri desideri per aiutare un folletto caduto dall’arcobaleno, una fanciulla innamorata costretta a indossare una maschera spaventosa e un’altra rinchiusa in una torre, una bambina che sconfigge la timidezza grazie a un libro della notte, una tartaruga in cerca delle proprie qualità, una principessa che impara a essere buona e sincera. Che cos’hanno tutte queste storie in comune? I sentimenti, le emozioni che colorano la fantasia.
Als de zeventienjarige Torhild, een veelbelovende pianiste, een belangrijk concert moet spelen, krijgt ze toestemming te oefenen op de vleugel van het oude landhuis Myren. Daar raakt ze bevriend met enkele kunstenaars, die een tentoonstelling voorbereiden over roofdieren – met name over het roofdier in de mens. Intussen wordt Torhild in toenemende mate geconfronteerd met raadselachtige gebeurtenissen, waar een steeds grotere dreiging van uitgaat: ze hoort voetstappen, er hangt een schilderij dat spontaan lijkt te veranderen, ze vindt stenen met veelbetekenende runen en een kat met doorgesneden keel... Als er uiteindelijk een moord plaatsvindt, ziet Torhild zich gedwongen op zoek te gaan naar de moordenaar - een speurtocht die haar door de diepste krochten van haar eigen ziel voert, en die haar leert dat ieder mens een schaduwzijde in zich draagt.Torhilds zoektocht wordt gadegeslagen door de 'zielenvorser', die permanent op de loer ligt, de gebeurtenissen verklaat en ingrijpt waar hij dat nodig vindt. Door zijn commentaar, zijn roddels en anekdotes wordt de lezer wegwijs gemaakt in de wirwar van psychologische theorieën van de laatste anderhalve eeuw: van de hond van Pavlov tot Jung, van hypnose tot Gestalt-therapie, van het collectieve onbewuste tot de neurolinguïstiek, van Freud tot Piaget.
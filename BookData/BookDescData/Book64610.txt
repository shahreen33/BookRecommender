"En superhjälte får aldrig avslöja sin riktiga identitet"Stadens farligaste skurk, Wolfgang, har kidnappat borgmästaren och vill ha Röda masken i utbyte. Han har länge velat fånga Lisa, och nu verkar han ha kommit på precis hur han ska göra. Lisa vet inte vad hon ska ta sig till ska hon rädda sig själv eller överlämna sig för att rädda borgmästaren?Men hjälp dyker upp från oväntat håll. Frågan är bara om Lisa kan lita på sina nya vänner.Fartfyllt, spännande och läckert om en liten tjej som tar saken i egna händer. Ett slags modern Pippi Långstrump med superkrafter som skildras med fantastiska illustrationer. Ett äventyr som man slukar, med en hjältinna som man bara måste älska!
En hisnande rolig och djupt vemodig berättelse om mod, rädsla, längtan och vänskap.Rädsla och skam har hindrat Alice från att leva det liv hon innerst inne drömt om, och nu har hon blivit gammal och accepterat sitt öde. När ett brev från det förflutna dimper ner blir det en tuff påminnelse om allt hon kunde fått uppleva, men som aldrig blivit av. Det gör ont att tänka på och hon föraktar sig själv för att hon varit så feg. Nu är det för sent och livet får ha sin gilla gång. Det går bra tills Nahid dyker upp, en levnadsglad, orädd och drömmande ung tjej. När hon får nys om brevet bestämmer hon sig för att göra allt hon kan för att Alice ska förstå att det aldrig är försent att följa sitt hjärta.
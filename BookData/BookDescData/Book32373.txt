Snön vräker ner i ett fruset Stockholm. Under samma dag försvinner två kvinnor, oberoende av varandra. Bägge lever i till synes ordnade förhållanden, men när kriminalkommissarie Conny Sjöberg och hans mannar skrapar på ytan av familjeidyllen framträder en helt annan bild.Båda kvinnorna har levt under mental press, och ingen av dem saknar skäl att frivilligt ge sig av. Men den dramatiska upptäckten av en död kropp ger all anledning att tänka om.Jamal Hamad söks upp av en skugga ur det förflutna. Är det så att hans och Petra Westmans gemensamma liv börjar knaka i fogarna? Tiden hinner ifatt också Odd Andersson, vilket får oanade konsekvenser. Jens Sandén störs av att hans dotterdotter drabbas av något som i bästa fall är en olycka, medan Hedvig Gerdin som vanligt vägrar att låta sig störas av någonting. Mitt i denna färgstarka grupp poliser sitter Conny Sjöberg och försöker höra sin egen röst i bruset.Hennes iskalla ögon, den sjätte, fristående boken i Carin Gerhardsens framgångsrika serie om Hammarbypolisen, handlar om fysisk och psykisk misshandel, narcissism och destruktivitet. Och om hur ondska förklädd till kärlek söker sig till de mest sårbara.
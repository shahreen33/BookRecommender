Deze editie van Te Gast In Peru &amp; Bolivia bevat verhalen van diverse auteurs die er langere tijd gewoond of gereisd hebben. Een inspirerende uitgave om alvast in de vakantiesfeer te komen en je in te leven in de cultuur van de lokale bevolking. Een handzaam en compact boekje dat vlot weg leest. Onderwerpen die in deze editie aan bod komen zijn de Peruaanse keuken die internationaal hoog staat aangeschreven, het gebruik van cocabladeren dat helemaal in de Andes cultuur is ingeburgerd en de vermenging van de inheemse religie met het katholicisme. In de reisreportages trekken we via de koffieroute naar Machu Picchu, zijn we op het Titicacameer te gast bij de afstammelingen van de Uros en ontdekken we in La Paz de verschillende gezichten van de Boliviaanse hoofdstad. Onderweg ontmoeten we bewoners die vertellen over hun achtergrond en wat het toerisme voor hun betekent. De rubriek 'reisinformatie' bevat de nodige praktische tips. En voor wie zich verder wil oriÃ«nteren is er een lijstje met boekentips en websites. Deze pocket is er niet alleen voor reizigers die Peru en Bolivia willen bezoeken. Voor iedereen die interesse heeft in dit land en in korte tijd een goede indruk wil krijgen.
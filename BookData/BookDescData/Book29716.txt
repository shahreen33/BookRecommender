Stockholm, 1990. In de vroege morgen wordt een man aangetroffen aan de voet van een heuvel. Dood. Hij heeft een Albanees paspoort, maar de Albanese autoriteiten ontkennen zijn bestaan.Drie mannen raken - of ze het nu willen of niet - verstrikt in de vraagtekens rondom de dode. De een bezig met een routineus onderzoek, de tweede op zoek naar een goed verhaal en de derde schuilend voor de regen. Alle drie zullen ze erachter komen dat de waarheid rondom de man uit Albanië veel gecompliceerder is dan aanvankelijk lijkt.Het spoor gaat terug tot een politieke beweging uit de jaren zestig en leidt naar een hecht clubje radicale studenten. Ze hebben terwijl ze carrière maakten hun verleden begraven, maar hun loyaliteit bewaard. De kern van de zaak is verraad, door een van hen gepleegd. Diegene wil dat echter tegen elke prijs verborgen houden.
In de zomer van 2017 verscheen het eerste deel van de nieuwe serie Rebound: Enter. Bekroond auteur Willem Asman zette hiermee een krachtige, nieuwe thriller op de kaart. Direct vanaf het begin werd de lezer een schimmige wereld ingetrokken waar niets is wat het lijkt en waarin je niemand kunt vertrouwen. Steeds als je denkt dat je het snapt, blijkt het toch weer anders in elkaar te steken. In het tweede deel, Error, schakelt Asman nog een tandje bij: Rebound blijkt een eeuwenoud beschermingsprogramma te zijn dat mensen tegen betaling volledig laat verdwijnen en ergens anders een nieuw leven laat opbouwen. Maar het programma staat onder druk nu blijkt dat Rebound te koop staat en er een koper is gevonden.Daags voor de cruciale bijeenkomst die de toekomst van Rebound zal bepalen, hoort Tyler meer over de duistere geschiedenis van de organisatie. Oz moet tot het uiterste gaan in een alles-of-niets-poging om zijn spoorloos verdwenen gezin te redden. Wie heeft zijn vrouw en kinderen in hun macht? Wie is nog te vertrouwen?
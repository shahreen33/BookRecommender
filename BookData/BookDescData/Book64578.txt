Det är en helt vanlig fredag. Katharina navigerar vant i vardagskaoset kring elvaåriga Helli och sjuttonårige Alex, samtidigt som hon försöker vara helt okej med den veckopendlande maken Costas beslut att stanna på en firmafest i Berlin över natten. Men det ingen vet är att Katharina bär på en hemlighet som får tankarna att mala. Blev livet verkligen som hon ville? Vad hände med alla drömmar? En omtumlande relationsroman full av igenkänning, värme, humor och svärta.
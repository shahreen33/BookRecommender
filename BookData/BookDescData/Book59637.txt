O tânără scriitoare care nu se mai descurcă cu treburile casnice angajează o menajeră, la recomandarea unui prieten. Și astfel începe povestea unei relații ciudate și complicate între două femei cât se poate de diferite. Încet, încet, ca într-un puzzle, fiecare întredeschide ușa spre viața ei, iar frânturile de trecut și întâmplările prezentului declanșează un joc dramatic al apropierilor și al depărtărilor și creionează o prietenie neobișnuită, plină de tandrețe și neînțelegeri, care culminează cu o tragedie.  „Niciun rezumat nu va reuși să surprindă scriitura inteligentă și complexitatea morală a acestui roman. Este o carte neobișnuită, originală și intensă.“Scotsman „Ușa este un roman extraordinar. Inteligent, emoționant, înspăimântător, merită să se bucure de un mare succes.“Tibor Fischer
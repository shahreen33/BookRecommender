Λονδίνο, 1967. Μια ζεστή μέρα του Ιουλίου, η Οντέλ Μπαστιέν ανεβαίνει τα πέτρινα σκαλιά του περίφημου Ινστιτούτου Σκέλτον του Λονδίνου, γνωρίζοντας πως η ευκαιρία που της δόθηκε να εργαστεί εκεί θα αλλάξει τη ζωή της. Αυτό που δε γνωρίζει είναι πόσο σημαντική θα είναι η πρώτη της ανακάλυψη. Αυτή ενός πίνακα που φαίνεται να είναι έργο ενός σπουδαίου ζωγράφου, που ο θάνατός του σε νεαρή ηλικία έχει στοιχειώσει για δεκαετίες τον κόσμο της τέχνης.Ισπανία, 1936. Η Όλιβ Σλος, κόρη ενός μεγάλου Βιεννέζου εμπόρου τέχνης και μιας Αγγλίδας κληρονόμου, ακολουθεί τους γονείς της στο Αραζουέλο, ένα μικρό χωριό του νότου. Η Όλιβ, που τρέφει τις δικές της καλλιτεχνικές φιλοδοξίες, θα γνωρίσει εκεί την Τερέζα και τον ετεροθαλή αδελφό της, τον ανερχόμενο καλλιτέχνη και επαναστάτη Ισαάκ Ρόμπλες...Η "Μούσα" είναι ένα μυθιστόρημα για την ακαταμάχητη επιθυμία, για τη δύναμη της φιλοδοξίας, για τον έρωτα, για την αυθεντικότητα και την πλάνη, και για όλους αυτούς τους τρόπους με τους οποίους οι ιδέες διαμορφώνουν και καθορίζουν τις ζωές μας.
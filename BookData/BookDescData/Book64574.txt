Det sista Ava vill när hon kommer hem efter en tid utomlands är att åka upp till lilla Sunnanby, i de djupaste skogarna i norr. Den pittoreska byn där hon tillbringade sina barndomssomrar fläckas nu av minnen som hon helst vill undvika att tänka på. Men ödet vill annorlunda, och utan att hon själv riktigt förstår hur det går till så jobbar hon snart på det som förut var hennes mormors gamla café. Axel är Sunnanbys mest attraktiva singel, men det enda i livet som betyder något för honom är dottern Ellen. Efter att ha blivit djupt sviken flera gånger har Axel ingen önskan om att inleda någon ny relation. Cornelia äger numera Café Sunnanby, men har inte satt sin fot där sedan en fruktansvärd händelse som hela Sunnanby fortfarande skvallrar om. När caféet hotas av nedläggning tvingas hon dock dit, och det blir upptakten till en sommar som varken hon, Ava eller Axel någonsin kommer att glömma.
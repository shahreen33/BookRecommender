Den framgångsrike författaren Tristan Heckscher befinner sig i sin skrivstuga på Österlen. Hans förra roman blev en dundersuccé och nu sliter han med uppföljaren. Det går trögt. Hans äktenskap knakar i fogarna och han sover allt oftare över i stugan. Ofta delar han en flaska whisky med sin granne, den tjurige kriminalkommissarien Ewert Truut. Truuts karriär har gått i baklås efter ett misslyckat fall i Stockholm och han är förvisad till skånska landsbygden där han just nu sliter med ett mordfall där offret blivit halshuggetEn dag får Tristan ett beundrarmejl från Therése, en läsare. Efter en tids mejlande träffas de och inleder ett sexuellt förhållande. Samtidigt börjar Tristan känna sig iakttagen. Han hittar hjulspår utanför sin skrivarstuga och tycker sig skymta någon utanför familjens hem.Den intensiva Therése blir snart mer krävande och situationen börjar glida Tristan ur händerna. Sakta går det upp för honom att detta inte är någon vanlig otrohetsaffärBesökaren är en psykologisk spänningsroman.
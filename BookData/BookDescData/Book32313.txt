Rosanna Wilde har fyllt fyrtio, hon lever i ett avsvalnat äktenskap och är en författare som inte skrivit en rad på flera år. Plötsligt en dag står en man i hennes kök. Han heter Samuel och ska under en tid bo i gästhuset. Rosanna kastas in i en oväntad känslostorm som får allt det invanda att vändas uppochned.I tre korta romaner om kvinnlig sexualitet öppnar Katerina Janouch dörren till lusten, begäret och passionen. Trilogin handlar om en mogen kvinnas erotiska uppvaknande. Om åtrå och hemligheter, men också om makt, svartsjuka och utanförskap. Men framför allt om längtan – livets blodröda bultande puls.Detta är första delen i trilogin. Del två utkommer i april 2016, del tre hösten 2016.
Ray Bradbury è abituato a portarci in posti insoliti e pericolosi, in angoli oscuri di città enigmatiche o in villaggi ai bordi dell’universo. Con questo suo ultimo straordinario volo di fantasia (che corona quasi cinquant’anni di lavoro) ci guida fino alla più fantastica delle destinazioni: nel cuore di una Famiglia Eterna. Per secoli hanno trascorso La loro esistenza in una casa sospesa tra leggenda e mistero nell’lllinois e sono molto, ma molto “particolari”: è difficile incontrarli di giorno, hanno bambini curiosi e selvaggi; i più vecchi risalgono ai tempi in cui la Sfinge affondò per la prima volta le sue zampe nelle sabbie del deserto. Alcuni dormono in “letti con il coperchio”. Ora la casa si prepara a una festa che vedrà riuniti anche i rami più lontani della famiglia... Nel silenzio che regna dopo la mezzanotte si possono udire i vari abitanti della dimora in cantata il soffice battito delle ali di Zio Einar, il gatto Anuba, la Strega vagabonda. Dal suo mondo fatto di sogni, Cecy, la figlia più bella e speciale, sente avvicinarsi molti ospiti: vampiri sonnambuli, telepatici etc, mentre Mille Volte Bisnonna racconta la storia della Casa e di tutti coloro che ci hanno vissuto. Ma il mondo sta cambiando. E la morte — com’è naturale — aleggia sempre intorno a questa singolare famiglia... Ritornati dalla polvere è l’attesissimo romanzo pieno di poesia, terrore e fascino che Ray Bradbury ha deciso di regalare ai lettori.
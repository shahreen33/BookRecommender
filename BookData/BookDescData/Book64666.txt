Det är sensommar när Emma anländer till Ängsbacka och sitt nya, härliga lantliv i mormors charmiga trävilla utanför Kalmar. Men mormors gamla hus visar sig vara svårare att ta över än hon hade tänkt sig. Shirin bor i Vasastan och försöker få ihop ett liv för sig och dottern Isobel i tre olika lägenheter, där hon lägger vardagspusslet tillsammans med sitt ex Sven, hans nya tjej Tone, sin egen ny stora kärlek Aron och hans två barn Noomi och Theo. Dolly har flyttat till Norrtälje och är internets senaste fixstjärna, där hon uppdaterar sina följare med horoskop och designade bärsjalar minut för minut. Men är hennes råd verkligen att lita på? Lycka och livsstilslögner på landet är den andra, fristående delen i feelgood-serien om de tre vännerna och mammorna Emma, Shirin och Dolly och deras försök att få ihop sina liv och livsstilar. Romanen kretsar kring vår längtan efter ett lugnare liv samtidigt som vi hungrar efter bekräftelse och perfektion. Om att vilja konsumera mindre, samtidigt som man vill ha allt.
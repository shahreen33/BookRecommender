Lyx, överflöd, droger och sexhandel. Men även känslor och kärlek. Det är vad de båda väninnorna Ulli och Ingela dras in i, när de egentligen bara är ute efter en skön semester för att reda ut redan struliga privatliv.Fångad i Marbella är en fristående fortsättning av Birgitta Bergins debutroman Tre veckor. Följ Ulli under sju dagar i Marbella. I samma snabba tempo får vi än en gång vara med om hennes galna liv, skratta och gråta, och med andan i halsen vända blad efter blad för att upptäcka att det händer saker i ett ständigt crescendo.
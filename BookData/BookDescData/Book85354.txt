Anche se aveva giurato di non metterci più piede, eccola qui: Annie è appena tornata al King Arthur's, costosissimo college per "ricchi e snob" dove alunni e professori sembrano appena usciti da una gabbia di matti... Ed è quasi ovvio che dopo un po' la poverina e i suoi amici si ritrovino coinvolti in un'impresa pazzesca: affrontare e vincere nello spazio di un trimestre le proprie peggiori paure. Perché ognuno ne ha una tutta sua: c'é chi teme l'acqua, chi sviene alla vista di un serpente, chi è terrorizzato dalla matrigna... Bella sfida, no? E, come se non bastasse, la professoressa Willow annuncia che gli allievi dovranno prepararsi ad affrontare nel modo migliore l'imminente fine del mondo, mentre all'orizzonte si profila un nuovo turbinoso, inaspettato colpo di scena finale!
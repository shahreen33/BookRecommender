Stockholm går mot vårens ljus, och Betty Svan ska äntligen sälja in sina drömmars tidning till förlaget: Love, Betty ett månadsmagasin med fullt fokus på kärleken! Men vd:n Anton Berg säger blankt nej, och Bettys karriärdrömmar jämnas med marken. Samtidigt gifter sig bästisen Kristin, men när maken Erik är med om en olycka och inte kan följa med på bröllopsresan finns det plötsligt en biljett över till Maldiverna. Under solens heta strålar försöker Betty komma på vad hon ska göra med sina sista år i arbetslivet, men när nyheten briserar om att hennes tidigare chef Renée ska starta en tidning om kärlek så fylls hon i stället av revanschlust! Tillbaka i Stockholm gör Betty upp en plan för hur hon ska komma vidare med sitt drömprojekt, samtidigt som hon försöker balansera privatlivet med kärleken till Henrik och de dubbla känslorna inför pappan som klev in i hennes liv alldeles försent. Och Ragnar verkar i sin tur ha planer för Betty. Planer som kommer att överraska henne rejält.
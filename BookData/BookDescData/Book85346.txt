Sono io! Sono un tipo, anzi un topo, piuttosto distratto, con la testa tra le nuvole... Dirigo una casa editrice, ma la mia vera passione è scrivere. Qui a Topazia, nell'isola dei Topi, i miei libri sono tutti bestseller! Ma come, non li conoscete? Sono delle storie da ridere, più tenere della mozzarella, più gustose del groviera, più saporite del gorgonzola... proprio storie coi baffi, parola di Geronimo Stilton!
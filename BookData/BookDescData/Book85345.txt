Piero è un bambino grassottello e i suoi compagni di classe lo prendono in giro per questo motivo. Un giorno in cui il ragazzino si sente particolarmente triste, per caso disegna un drago sulla sabbia. Improvvisamente l'animale prende vita. Si tratta di un piccolo drago che, proprio come Piero, è oppresso da alcuni problemi (per esempio ha solo una testa, tutti gli altri draghi ne hanno di più, e non è capace di sputare fuoco come fanno i draghi seri). Piero e il draghetto diventeranno grandi amici e si aiuteranno a vicenda.
Il Regno di Lanica è una terra amata dagli Spiriti. Nonostante la loro presenza sia scomparsa da tempi immemori, non è sparita la loro magia, che con il passare dei secoli ha impregnato la natura e gli uomini. I loro figli prediletti vengono chiamati dalla gente maghi, persone dotate di grandi poteri alle dirette dipendenze dei regni e del concilio.Essere un mago è fonte di orgoglio, proteggere il buon nome della propria gilda è la priorità di ognuno di loro. Lo sa bene Rinmose, novizia dei Maghi del Vento, che da anni considera la sua gilda una casa e una famiglia e insieme ai suoi amici è la prima a difenderla davanti alle altre. Tutto quello in cui crede viene messo in dubbio durante un lavoro per conto della sua Signora, Elania. Tehor Car’Leindros, Mago della Terra, acclamato come il più giovane sterminatore di Lanica, la costringerà a rivalutare non solo la sua forza, ma anche tutto quello che le hanno insegnato alla Gilda del Vento. L’odio che Tehor prova per i Maghi del Vento ha radici profonde, nato da una ferita che non sarà mai sanata, ma il giovane sterminatore avrà bisogno di uno di quei maghi dagli occhi azzurri per portare avanti i suoi piani.E mentre un antico male ritorna per riprendere in mano una sfida lanciata millenni prima, nascerà la più improbabile delle alleanze, in grado di far tremare il Cielo e la Terra. «Siamo maghi. Danziamo sul ghiaccio sottile della pace e camminiamo nel fuoco della politica. Un mossa sbagliata e scateniamo una guerra».
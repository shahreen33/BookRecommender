Carţile scriitoarei Care Santos sunt traduse în peste 20 de ţãri. În 2014 autoarea a primit cel mai important premiu literar catalan, Premio Ramon Llull..Când Virginia moşteneşte afacerea de familie, librăria Palinuro, printre vrafurile de manuscrise descoperă o serie de scrisori care îi dezvăluie istoria Carlotei Guillot şi povestea căutării disperate a unei cărţi. Aceasta a făcut parte din celebra bibliotecă particulară a unui sibarit din Barcelona napoleoniană şi e una interzisă. O călătorie halucinantă a cărţii prin Barcelona secolului al XIX-lea este prilejul pentru reconsti­tuirea unui amplu tablou al epocii, cu transformările spectaculoase prin care trece oraşul: dărâmarea zidurilor acestuia, urbanizarea şi apariţia celebrului bulevard Rambla.„Scrierea acestui roman m-a făcut foarte fericită. Sunt prezentă, într-un fel sau altul, în fiecare pagină a lui. Se regăsesc aici mai multe pasiuni ale mele din tinereţe (de pildă, poeţii romantici) şi câteva dintre obsesiile de la vârsta adultă (de pildă, cărţile vechi, dragi, impo­sibil de obţinut). Scenariul e acelaşi dintotdeauna: cel despre onestitate, despre iluzie, despre iubirea pentru fiecare piatră şi fiecare fir de praf de pe caldarâm. Asta înseamnă: despre Barcelona, dar şi despre Maresme, locul unde m-am născut.“ (Care SANTOS)Mémoires secrets d'une femme publique de Charles Théveneau De Morande e o carte interzisă, cu gravuri de un erotism explicit, care spune povestea iubirii dintre Ludovic XV şi Madame du Barry, încercând s-o compromită pe amanta regelui. In secolul al XlX-lea, mai multe notabilităţi din Barcelona, anticari, bibliofili vor să pună mâna pe carte. Călătoria ei prin lume e de fapt pretextul unei fresce a epocii războaielor napoleoniene, cu transformările radicale prin care trece societatea. In căutarea cărţii sunt implicate personaje din toate straturile sociale, de la celebra curtezană franţuzoaică supranumită Madame La Ruga până la generalul Giuseppe Lechi, de la Victor Philibert Guillot, bibliofilul iremediabil îndrăgostit de cărţi, şi frumoasa lui fiică, Carlota, captivă în căsnicia cu Nestor Perez de Leon, cinicul şef al poliţiei barceloneze, la Angel Brancaleone, fiul spălătoresei Rita Neu ajuns în cele din urmă anticar, care joacă un rol crucial în descoperirea acesteia. Dar firele încurcate ale destinelor celor care se află, la un moment dat, în posesia cărţii sau care jinduiesc s-o obţină par să se descurce abia două secole mai târziu. In Barcelona anilor 2000, Virginia moşteneşte librăria Palinuro de la tatăl ei, preşedintele breslei anticarilor din Barcelona. Ea va trăi, alături de naratoare (care la rândul ei scrie un roman despre cartea lui Morande), aventura vieţii ei, încercând să descifreze parcursul alambicat al memoriilor scandaloase.
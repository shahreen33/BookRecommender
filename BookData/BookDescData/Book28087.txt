Slavný kubánský spisovatel a disident, později emigrant, který ukončil svou životní i uměleckou dráhu roku 1990 sebevraždou, zakusil na rodném "ostrově svobody" hned dvojí perzekuci: jako zastánce názorů nepoplatných Castrovu režimu i jako homosexuál nakažený zhoubným virem HIV. Pro první skupinu lidí má Castro věznice, pro tu druhou pak pracovní tábory. Arenas se skrýval jako štvaná zvěř, svůj životní příběh psal jen za denního světla na cáry papíru. Pod vahou této knihy, jež vyniká strhujícím a otřesným dějem i ohromnou básnivou silou, se u nás konečně tříští fádní obraz oficiální kubáské literatury.
Den heta sommaren går in i augusti. Medan Marianne kör hemåt över den skånska slätten, vänder dotterns plan tillbaka mot Stockholm. Semestern är slut och Marianne kan pusta ut. Nu stundas äntligen egentid och den vardag hon lärt sig att älska. I Stockholm landar Karin och våndas inför hösten. Författardrömmarna rasar in på förlaget och i hjärtat skaver hemligheten om makens bortgång. Men en tanke har börjat ta form kring mammans sjuttiofemårsdag. Ett övertagande av hennes skånelänga kan vara chansen till den nystart hon så väl behöver. Så öppnar Marianne dörren för en rörmokare. Hon hamnar i ett tvärdrag av känslor och tankar. Bor hon egentligen i sin dotters barndomshem eller bor hon i sitt eget vuxenhem? Varför hade hon aldrig valt, utan bara låtit saker ske? När födelsedagen kommer har både mor och dotter med sig överraskningar till festen.
Om en kvinna som lackar ur när det lackar mot jul!I ett grådaskigt, men trots allt juligt Göteborg bor de tre väninnorna Jessika, Jenny och Sofia. Men vänskapen ställs på hårda prov, speciellt när Jessika inser att hennes två bundsförvanter känt till hennes man Roberts otrohetsaffär med den yngre Melanie. Faktum är att Jessika tycks vara den som fick reda på det sist av alla. Förutom barnen är det nya jobbet, bakom disken i en guldsmedsaffär, en av de få ljusglimtarna i Jessikas liv, och butiksägaren Claes gör allt för att hon ska känna sig uppskattad. Men hennes nyinslagna väg – som kantas av en hopplös exman, en självupptagen Melanie, en bitvis enerverande mamma, för att inte glömma diverse skumtomtar och även en skum tomte – kan kanske ändå leda till en positiv nystart.
Det närmar sig jul och det lättsamma livet i Hallavik kommer in i en ny fas för Nina Becker och Johanna Seger.Den ena är frivilligt skild och lägger med glädje livet som lyxhustru bakom sig. Den andra blir ofrivilligt sambo och förbereds på en omorganisering på jobbet. Rollerna är ombytta och de båda kvinnorna försöker anpassa sig till de nya förutsättningarna.För att fira sin återkomst till den lilla staden på västkusten bjuder Nina in till glöggfest. Framtidens ekonomi är ett bekymmer hon håller på avstånd och ser istället fram emot en flirtig kväll med vänner och nya bekantskaper. Men ett känt ansikte dyker oförberett upp och Nina vet inte hur hon ska reagera. Han är trevlig och snygg, men Nina känner till hans hemlighet.Johanna kan inte släppa sina personliga problem, vilket resulterar i att hon firar lite för mycket och hamnar i en intim situation med helt fel man. Sakta men säkert krackelerar fasaden och Johanna får ta konsekvenserna för sina handlingar.Går julen att rädda? Kan en flirt med en konstnärlig fotograf berika livet? Eller är det den kända sångaren Andreas Ekberg som står med lösningen på allt?
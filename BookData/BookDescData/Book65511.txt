Frutto delle menti letterarie e degli scrittori del San Francisco Writers' Grotto, 642 idee per scrivere è un infallibile antidoto contro il blocco dello scrittore. Un libro per persone creative, per chi ama scrivere e per coloro che desiderano migliorare il proprio stile di scrittura. 642 proposte di scrittura uniche e fantasiose accompagnate da specifiche sezioni, perfettamente organizzate, in cui è possibile scrivere le proprie risposte e idee. Ricco di esercizi divertenti, vi sorprenderete di come sia semplice scrivere una storia e di come questa possa prendere nuove e originali direzioni. Basta aprire una pagina a caso per trovare una buona dose di ispirazione: Sei un pirata. Descrivi la tua giornata perfetta; Correggi la trama del peggior film che ti sia mai capitato di vedere; Scrivi una lettera d'amore a una persona che non ti piace; Componi un'ode alla cipolla. 642 idee per scrivere è anche un ottimo esercizio di lettura. Scoprirete il piacere di leggere e di raccontare le storie che siete riusciti a inventare. Il San Francisco Writers' Grotto è un famoso studio di scrittori professionisti, 35 dei quali hanno contribuito alla realizzazione di questo progetto.
Liam Digby is een normale jongen, op zijn lengte na dan. Want hij is groot, erg groot. Het is niet prettig om altijd ouder te worden geschat (‘Zo’n grote jongen zou toch beter moeten weten!’), maar het heeft ook zijn voordelen: hij mag als enige van zijn klas in een enge attractie en krijgt een proefrit in een Porsche aangeboden. Wanneer Liam via internet de kans krijgt om gratis naar een themapark over de ruimte te reizen, grijpt hij die met beide handen aan. Hij hoeft alleen maar te doen alsof hij volwassen is. Hoe moeilijk kan dat zijn, met zijn lengte? De attracties blijken alleen geen virtual reality te zijn; ze zijn levensecht. En voordat hij het weet neemt Liam met zijn lange benen een gigantische stap voor een jongen… de ruimte in.
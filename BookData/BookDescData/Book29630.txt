Als Zuster Margaret uit het klooster verdwijnt, ontvangt haar nichtje Mare een kartonnen doos die aan haar tante had toebehoord. Erin zit een gouden relikwie en een handgeschreven briefje met de geheimzinnige tekst: Dit behoort toe aan de dertiende discipel. Volg het waarheen het je leidt. Mare gaat op zoek naar haar tante en ontdekt dat het relikwie een geheim bewaart dat de geschiedenis van het Christendom ingrijpend kan veranderen. Het kan zelfs een geheel nieuwe betekenis geven aan hoe het is om 'christen te zijn'. Bij haar speurtocht wordt Mare geholpen door een groep sceptische mensen en zondaars: de journalist Frank, de excentrieke Lilith, mensenhater Galen en de verpleger Jimmy. Samen proberen ze het mysterie van het relikwiedoosje met zijn geheimzinnige inhoud te ontrafelen. Maar kunnen ze wel omgaan met wat ze ontdekken? Ook over zichzelf... Met zijn prachtige vertelwijze en zijn religieuze kennis onthult Deepak Chopra verlichtende waarheden over Jezus, zijn volgers en vooral over de tijdloze kracht van het geloof. 'Deepak Chopra is een van de meest verlichtende en inspirerende filosofen van deze tijd.' - Michail Gorbatsjov
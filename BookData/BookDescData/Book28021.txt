Držitel největšího počtu medailí ze zimních olympijských her mezi francouzskými sportovci, rekordman v počtu vítězství v celkovém hodnocení Světového poháru i vítězství během jedné sezóny...Martin Fourcade je ve svých 29 letech světovou biatlonovou legendou a jedním z největších francouzských šampionů.V této knize se ohlíží za svou fascinující životní dráhou. Vzpomíná na dětství strávené v Pyrenejích, na Alpy, kam následoval svého staršího bratra, a na pohoří Jura, kde čelil svému osudu a otevřel se sobě i ostatním; nevynechává ani Adrenalin Olympijských her ve Vancouveru a triumf v Soči. Popisuje vnitřní pohnutky, které ho přiměly překonat své limity, odhaluje svou zranitelnost, a my tak můžeme zahlédnout neuvěřitelnou sílu jeho charakteru. Mluví o svém životě, o sportu i o setkání s těmi největšími světovými sportovci.
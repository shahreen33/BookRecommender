I gryningen står Friða på stranden och ser dagen ta vid efter natten. En märklig dag tar sin början, en dag som inleds med att hennes hund Fúsíus blir överkörd. Framför ögonen på Friða kastar måsarna sig över hundkroppen tills dess att bara benen återstår. Hon samlar ihop benen och bär dem med sig genom hela berättelsen. Men Friðas bär också på andra hemligheter - hon är den synska flickan med hunden. I Friðas värld är de döda lika närvarande som de levande, hon får aningar om det som skall hända och kan uppleva det förflutna. Hennes bäste vän är brodern Haukur som drunknade för några år sedan. Genom Friðas speciella förmåga flyter nutid och dåtid samman, de döda kommer till tals, livslögner avslöjas och ett epos över människorna som lever eller levt på Grandavägen 7 tar form.Vigdís Grímsdóttir har kallats en av Nordens stora författare. Sitt svenska genombrott fick hon med Flickan i skogen 1994 som följdes av Jag heter Ísbjörg Jag är ett lejon 1995. Hennes böcker är flerfaldigt prisbelönade på Island och hon har två gånger nominerats till Nordiska rådets litteraturpris, nu senast för Grandavägen 7.
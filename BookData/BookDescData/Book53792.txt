Twee robots, Willem en Jacob, willen meer te weten komen over de oorsprong van hun bestaan. Ze gaan daarom op expeditie door het prachtige landschap van wat ooit de Verenigde Staten waren. Tijdens die tocht verzamelt het duo met grote nieuwsgierigheid alles wat antwoord kan geven op hun existentiÃ«le vragen. Als ze de overblijfselen van de menselijke beschaving proberen te verklaren, komt er een komisch gesprek op gang. Zullen de robots er ooit achter komen hoe ze ontstaan zijn? Een wonderlijke expeditie van robots is een sciencefictionverhaal dat antwoord probeert te geven op fundamentele levensvragen. Het resulteert in een spannend avonturenboek voor jonge lezers.
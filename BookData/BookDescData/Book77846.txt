Ix-xogħlijiet f’dan il-ktieb jagħrfu l-esperjenzi u l-emozzjonijiet ta’ persuni leżbjani, gay, bisesswali, transġeneru u queer. Jagħtu wkoll vuċi lil dawk li s-soltu ma jinstemgħux u jesponu lill-qarrejja għal mod ta’ għajxien differenti li jwassal għall-għarfien li din hija parti mill-ħajja ta’ kuljum. Xogħlijiet ta’: Barne Mozetič – poeta, kittieb, traduttur, editor, pubblikatur, attivist u promoter tal-letteratura Slovena madwar is-dinja; u Suzana Tratnik – kittieba u traduttriċi li ppubblikat ħames ġabriet ta’ novella, żewġ rumanzi, dramm u żewġ kotba dwar il-moviment u l-letteratura leżbjana. It-traduzzjonijiet għall-Malti huma xogħol: Clare Azzopardi; Keith Borg; Norbert Bugeja; Priscilla Cassar; Claudia Gauci; Adrian Grima; Simone Inguanez; Caldon Mercieca; Immanuel Mifsud; Nadia Mifsud; Walid Nabhan. Gie ippublikat minn Inizjamed.
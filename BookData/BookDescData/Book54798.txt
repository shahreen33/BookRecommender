Poznati ubojice imaju svoje klubove obožavateljica. Hamish Wolfe je kirurg osuđen na doživotnu zatvorsku kaznu zbog otmice i ubojstva triju mladih žena. Privlačan je, karizmatičan i vrlo uvjerljiv te svakodnevno prima bezbroj ljubavnih pisama. Njegove obožavateljice uvjerene su da je nevin i da je upravo on muškarac iz njihovih snova. Maggie Rose nije jedna od tih žena. Ona je uspješna odvjetnica i slavna autorica krimića temeljenih na stvarnim događajima, koja živi povučenim i pomalo tajanstvenim životom, a preuzima samo one slučajeve u kojima može pobijediti. Hamish je želi kao svoju odvjetnicu koja će mu promijeni sudbinu. Ona misli da je imuna na šarm takvog muškarca, ali zna li doista s kim ima posla ovaj put?
Alex Boogers is een groot pleitbezorger voor de literatuur. Met zijn gepassioneerde optredens in boekhandels en op scholen wist hij al menigeen voor het lezen te winnen. Die lezingen werkte hij uit tot De lezer is niet dood. In dit fel opgemerkte schotschrift riep Boogers docenten, boekhandelaren, schrijvers en uitgevers op om de lezer te zoeken waar je hem niet verwacht.Nu is er een vervolg: Lang leve de lezer. In dit manifest brengt Alex Boogers een ode aan de lezer. Hoe vindt de moderne lezer zijn boeken, in hoeverre doen recensies er nog toe? Boogers werpt zijn licht op de kloof tussen de culturele elite en de schrijvers buiten de gevestigde orde. Hij daagt jonge lezers, én lezers uit andere culturen, uit een boek óf een pen op te pakken, en gelooft erin dat de lezer uiteindelijk leeft, leest en overwint.Lang leve de lezer verschijnt in een fraaie band, en is onmisbaar voor iedereen die lezen een warm hart toedraagt.
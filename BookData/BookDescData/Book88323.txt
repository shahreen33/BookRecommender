Arthur ​Miller számos olyan kritikus hangvételű vagy mély gondolatokat tartalmazó esszét, cikket és tanulmányt írt, amelyekkel ugyanolyan mély hatást gyakorol olvasóira, mint darabjaival a színházak közönségére. E kötetben korábban kiadatlan – esetenként önéletrajz jellegű – munkáit gyűjtöttük össze, amelyek világosan, drámai kegyetlenséggel, időnként mérnöki precizitással domborítják ki a 20. század második felének bizonyos eseményeit. Az esszék némelyike megvilágítja a világot egykor és azóta is foglalkoztató történések meghökkentő hátterét, egyéb művei az egyre sikeresebbé váló író életének jeleneteit mutatják be. Miller érdekes, időnként sokkoló véleményt formált a világháborúról, a holokausztról, az antiszemitizmusról, az 50-es és 60-as években Kelet-Európában zajló eseményekről. Erősen foglalkoztatta, hogy a harcokból hősként vagy vesztesként hazatérő katonák hogyan képesek visszailleszkedni a civil hétköznapokba, megvizsgálta azt a hisztérikus antikommunizmust, amely bizonyos időszakban Amerikát
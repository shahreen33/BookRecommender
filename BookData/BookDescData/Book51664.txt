Het enige wat Chloe Saunders wil is een normaal leven met haar vrienden. De spoken die ze opeens overal ziet, gooien echter roet in het eten. Wanneer ze op school een paniekaanval krijgt, belandt ze in een instituut voor kinderen met gedragsproblemen, Lyle House. De diagnose is schizofrenie. Volkomen overweldigd gaat Chloe akkoord met behandeling. In eerste instantie lijkt er niets vreemds te zijn aan Lyle House, maar als ze de andere inwoners wat beter leert kennen – de charmante Simon en zijn duistere, zwijgzame broer Derek, de verwende Tori, en Rae, die 'iets heeft met vuur' – slaat bij Chloe de twijfel toe. Geen van hen heeft doorsnee gedragsproblemen. En algauw blijkt Lyle House zeker geen doorsnee instituut…
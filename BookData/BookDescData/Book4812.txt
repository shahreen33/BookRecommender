Politimannen Harry Hole er i Sydney for å bistå australsk politi i etterforskningen av drapet på en ung norsk kvinne. På sin vei gjennom lysskye miljøer treffer han horer og halliker, transer, klovner og pushere. Og noen aboriginer, Australias urinnvånere. Harry Hole har reist så langt vekk fra Norge som det er mulig å komme. Saken er komplisert, og i den blinde nattejakten på morderen har han bare svake ekko å navigere etter. "Flaggermusmannen" er den første boken om Harry Hole, og den ga forfatteren både Rivertonprisen og Glassnøkkelen for årets beste skandinaviske kriminalroman.
"Moda. La storia completa" ripercorre l'evoluzione della moda dalle origini ai giorni nostri, soffermandosi sugli snodi storici più significativi. Con un'attenzione particolare ai fenomeni contemporanei, il libro delinea il percorso che ha portato un bisogno elementare, quello di coprirsi per ripararsi dalle intemperie, a divenire un tratto essenziale di ogni civiltà, e che continua ancora oggi a identificare e appassionare le persone di ogni età e ceto sociale. Dai telai a mano ai macchinari più moderni, dalle fibre naturali ai nuovi materiali, dagli abiti su misura al prêt-à-porter e ai consumi di massa, ogni aspetto della moda è scandagliato e inserito nel contesto storico e sociale che l'ha prodotto, senza dimenticare i collegamenti con l'arte e l'architettura e il ruolo cruciale della moda nella società dell'immagine.
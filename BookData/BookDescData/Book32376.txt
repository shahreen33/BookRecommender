Längtan är över – andra delen i Simona Ahrnstedts succéserie är här! En enda hemlighet är en ny bladvändarroman om starka kvinnor, het passion och de hemligheter vi alla döljer.Trettioettåriga fältläkaren Isobel Sørensen har sett allt. Vilken katastrofsituation hon än placeras i behåller hon sitt lugn, sin kyla och sin kompetens. Men när hon får reda på att hennes skötebarn, den ideella organisationen Medpax, har problem förlorar hon fattningen. Någon har strypt pengaflödet och det verkar vara personligt.Alexander De la Grip, yngste sonen i Sveriges mesta adelsfamilj, är en omoralisk jetsetprins känd för två saker: sitt utseende och sina kvinnohistorier. Nätterna ägnas åt att festa och ligga, för om han aldrig stannar upp så kommer kanske den fruktansvärda tomheten inte att hinna ikapp honom. När Alexander, tämligen bakfull, träffar den ursinniga men vackra läkaren bestämmer han sig omedelbart. Isobel ska bli hans nästa erövring och det till vilket pris som helst.Isobel är van vid mäns uppvaktning och räknar med att kunna hantera mannen som har det Medpax så desperat behöver: obegränsat med pengar. Men folk är inte alltid vad de verkar vara, och när Alexander och Isobel obönhörligt dras till varandra tvingas de ompröva allt de trodde var sant. Frågan är om Isobel, efter att en gång ha sårats
مانی داستان زندگی خود را به شاگردانش آموزش می داده است. آنان از سخنان او یادداشت برمی داشته اند. سپس یکی از شاگردان وی با آوردن پاره نوشته های آنان، زندگی نامه ی کامل مانی را پدید آورده که بخش اصلی این کتاب، بازمانده ی همان خودزیست نامه است. متن پژوهشی زندگی نامه و برگردان آن به آلمانی در سال 1988م. به چاپ رسیده است. خودزیست نامه بی گمان یکی از پرارزش ترین و معتبرترین سندهای دین مانی است. کتاب کنونی دربرگیرنده ی پیش سخنی دلچسب از کورنلیا رومر و نیز پس سخنی ژرف از ژوزف زودبراک، دین شناس بزرگ اروپاست که ریشه ی بسیاری از گرایش های فکری اروپای امروز را به مانی نسبت می دهد.
De wereld van de 15-jarige Kambili wordt begrensd door de hoge muren van de katholieke missieschool en de frangipangibomen die zij vanuit haar slaapkamerraam kan zien. Haar vader is een gerespecteerd lid van de gemeenschap, maar heerst thuis met strakke hand en religieus fanatisme. Kambili's dagindeling wordt dan ook bepaald door zijn schema's van bidden, slapen, studeren en weer bidden.Als Nigeria na een militaire coup uiteenvalt, wordt Kambili naar tante Ifeoma op het platteland gestuurd. In haar levendige huis vindt Kambili liefde en een leven - gevaarlijk en heidens - dat zich onttrekt aan haar vaders strenge regels. Terwijl ze geniet van haar pas gevonden vrijheid, escaleren echter de spanningen binnen het gezin en komt een vreselijk familiegeheim boven water.Paarse hibiscus is een hartverscheurende roman over de belofte van vrijheid; over de vage scheidslijnen tussen oude goden en de nieuwe; tussen kindertijd en volwassenheid; tussen liefde en haat.
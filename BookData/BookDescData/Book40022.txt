Kiev, 916. Il mercato degli schiavi può riservare sempre qualche sorpresa, soprattutto in un paese straniero, ma il biondo e aitante vichingo Merrik Haraldsson ignora che, in un luogo del genere, il caso gli cambierà addirittura la vita. Tutta colpa della sua incapacità di resistere al pianto dirotto di un bambino disperato che viene strappato al fratello maggiore, trascinato via da un nuovo e violento padrone. Per compassione del piccolo, Merrik si lascia coinvolgere e va a rapire il giovane schiavo che, però, si rivela... una ragazza! Una ragazza che conquisterà il cuore del rude vichingo, anche se la vera identità sua e del fratellino contorneranno l'irresistibile turbine della loro passione con turpi intrighi e faide sanguinarie.
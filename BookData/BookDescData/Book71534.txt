Dopo una brillante carriera militare, dopo aver coragggiosamente servito la patria e la corona in India, il generale Thaddeus Carlyon muore. Ma non nel furore di una battaglia, bensì nel corso di un elegante ricevimento a Londra. Muore con una alabarda conficcata nel petto: un imbarazzante "incidente" che sconvolge il bel mondo londinese. Poi Alexandra, l'affascinante moglie del generale, confessa il delitto. E anche quando per lei si profila la forca, si rifiuta di rivelare i reali moventi dle suo gesto. Thomas Monk, con Hester Latterly, e il brillante avvocato della difesa Oliver Rathbone, lavorano febbrilmente per abbattere quel muro di silenzio che si è alzato tra la donna accusata e l'orgogliosa famiglia del generale. A soli due giorni dal processo, però, comincia a penetrare il cupo e sconcertante mistero. L'atto finale si svolge in aula, in una sequenza altamente drammatica ed appassionante. Una trama perfetta, un linguaggio calibratissimo, una minuziosa ambientazione d'epoca. Un romanzo che dà un nuovo tocco di pregio, ammesso che ce ne sia bisogno, alla fama dell'autrice.
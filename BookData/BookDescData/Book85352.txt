Il sogno di Charlie è interpretare Giulietta nella recita scolastica, soprattutto da quando ha saputo che il ruolo di Romeo toccherà a Garth Stone, il meraviglioso studente dell'ultimo anno di cui tutte le ragazze sono perdutamente innamorate. E anche se la parte finirà per toccare a Deborah, bellissima e odiosa, Charlie non si scoraggia: dopo tutti i romanzi rosa che ha letto e le soap che ha visto, conosce un milione di trucchi per attirare l'attenzione dell'amato. Ma non sempre le cose vanno come nei romanzi, specie se ci sono di mezzo un fratellino pestifero, due genitori giustamente severi e una migliore amica "grillo parlante" che non te ne lascia passare una...
ESTER KARLSSON, 78 ÅR OCH ÄNKA, blir tillsammans med systern Barbro och hennes hypokondriske make, Arne, bjudna på åttioårskalas på Hjularöds slott. Barbro som älskar god mat och stora sällskap, blir entusiastisk över inbjudan. Arne och Ester däremot hittar bara nackdelar med det tre dagar långa firandet. När en av gästerna oväntat dör under mystiska omständigheter får Ester äntligen något vettigt att fördriva sin tid med och hon drar med full entusiasm igång en egen mordutredning. När sedan även Arne får blod på händerna så gör Ester vad hon kan för att leda polisen på villovägar. Det visar sig snart att det är fler än Arne som har ett lik i garderoben ...
Lumikki Andersson reist in de zomer naar het bloedhete Praag. Aan de tijd voor zichzelf, waarnaar ze zo verlangd heeft, komt al gauw een eind als Lumikki wordt benaderd door een jonge vrouw, Zelenka. Ze beweert dat ze Lumikki's zus is en maakt een oprechte indruk. Maar toch lijkt ze iets te verbergen...Terwijl ze haar familiegeheim ontrafelt, krijgt Lumikki te maken met een eigenaardige religieuze sekte, die gaandeweg gevaarlijker blijkt dan ze ooit had kunnen vermoeden. Zelenka's leven loopt gevaar, maar dat van Lumikki ook. De genadeloze hitte houdt de stad in haar greep en Lumikki moet zich keer op keer afvragen wie ze kan vertrouwen, want niemands bedoelingen lijken zo zuiver en wit als sneeuw.
Per l'avvenente lady Jessica Charteris esiste solo un modo per sottrarsi al matrimonio combinato con il vecchio e ricchissimo lord Gore: sposare Wolfe Lonetree, il "Selvaggio del visconte", il mezzosangue inviso alla buona società londinese per i suoi natali illegittimi inaspettatamente rientrato dal suo esilio in America. Wolfe è stato l'amico più caro della sua infanzia e il rifugio sicuro da ogni tempesta; chi, meglio di lui, potrebbe accorrere in suo soccorso sposandola prima che il fidanzamento con lord Gore sia pubblicamente annunciato? Per proteggerla il giovane accetta, ma solo a condizione che la ragazza abbandoni per sempre i salotti londinesi e lo segua nel lontano West, alle falde delle Montagne Rocciose...
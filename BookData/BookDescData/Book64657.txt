En överhängande hyreshöjning hotar att stjälpa den charmiga second hand-butiken Syster Yster i Aspudden. Men den till synes värdefulla docka stamkunden Petra hittat på en hylla kan vara ljuset i tunneln, och en ansedd auktionsfirma ska skicka butiksägarna Mimmi och Vera ända till New York inför försäljningen men det vill därför till att de annars så sorgligt klädda systrarna genomgår en rejäl makeover. Detta får den något nedstämda väninnan Margot att vakna till liv och hon skapar några beundransvärda kreationer.Som tack för Petras fynd bjuder Syster Yster-systrarna henne med till New York. Och med tanke på Petras starka längtan efter sin dotter Amanda - som fått en roll i en Off Broadway-pjäs over there - kommer resan som en skänk från ovan. Bosse, Petras nya kärlek, får däremot snällt stanna hemma.När Petra &amp; Co anländer till New York tornar svarta moln upp sig: Amanda dyker inte upp vid flygplatsen och ingen tycks veta var hon är. Och till råga på allt triggas Bosses svartsjuka hemma i Aspudden av mobilbilder där Petra syns tillsammans med den inställsamme antikhandlaren Göran. Ska Bosse falla offer för sina demoner och jaga efter Petra?"Ingen har allt, alla har något" är en härlig serie kortromaner primärt skrivna för det digitala formatet där författaren Eva Swedenmark än en gång med värme lyckas skildra det faktum att det inte finns något bäst före-datum för att finna - eller återfinna - kärleken."Kärlek har ingen ålder" är den andra delen och uppföljaren till "Själen har inga rynkor" där vi lärde känna en brokig skara människor som alla på något sätt kommer i kontakt med secondhand butiken Syster Yster och vars liv förändrades i både stort och smått!
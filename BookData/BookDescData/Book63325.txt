Volumul cuprinde două dialoguri: Despre scurtimea vieţii. Despre viaţa fericită. Traduceri de Ioana Costa, Vichi-Eugenia Dumitru, Ştefania Ferchedău. Volumul deschide colecţia intitulată „În DOI” – „În Doi” pentru că sunt dialoguri; pentru că seria este făcută de doi (primul este filosoful roman Seneca, al doilea este tânărul student român la Arte); şi pentru că în faţa cărţii rămân, în cele din urmă, doi – Autorul şi Cititorul. Volumul include cele două dialoguri care te îndeamnă să nu uiţi că Tu eşti beneficiarul final al vieţii şi al timpului tău. Ilustraţii de Ştefan Procopie, Sasha Staicu şi Andrei-Florin Maceşanu, studenţi la Universitatea Naţională de Arte Bucureşti.
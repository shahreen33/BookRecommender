Chokladägget är den efterlängtade uppföljaren till julens succé Skumtomten. Då var det Jessika som fick sig en strippande tomte som julklapp, nu är det väninnan Jenny som fyller 40, helgen före Påsk. Välvilliga ångvälten Sofia och - mer motvilligt - Jessika planerar en överraskningsfest åt Jenny. Men märkligt nog vill inte Jennys man Magnus vara med på tåget. Han säger sig inte fira födelsedagar längre, och tycks inte ens vilja ge Jenny en present. Samtidigt inser Jenny att hon får ta saken i egna händer om hennes egen högtidsdag ska bli minnesvärd. Mot den slantvändande Magnus vilja anmäler hon sig till en chokladkurs, och att kursledaren Emil är lite av en läckerbit han också, är en trevlig bonus.När Jenny berättar mer om Emil än om själva kursen för sina två väninnor inser de att det är fara å färde. Hur ska de få den bekväme trögtänkte Magnus att förstå att han riskerar att Jenny låter en oönskad påsksmäll brisera?Mia Ahl är tillbaka lagom till påsk och har åstadkommit en digital pralin fylld av lika delar habegär, befriande humor - och såklart choklad.
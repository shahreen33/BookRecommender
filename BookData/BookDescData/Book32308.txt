I Under Vintergatans alla stjärnor och Pensionatet vid världens ände har vi följt karriärtjejen Emmas vandring genom tillvaron och hennes svårigheter att göra kloka livsval. När vi möter henne i Änglarna dansar i gryningen ställs hon inför sitt livs största och svåraste beslut någonsin.Ett år efter pilgrimsvandringen till Santiago de Compostela är livet rörigare än någonsin för Emma. Hon stressar och vantrivs på jobbet och spenderar sommaren på Fårö för att återhämta sig. Där har hon mot sin vilja blivit förtjust i Olle, en tjugo år äldre läkare som hon hyr en stuga av, och dessutom inlett en romans med jämnårige fondmäklaren Alex.När Emma får ett chockerande och omtumlande besked lämnar hon brådstörtat Fårö. I Stockholm återförenas hon med Alex, men hemkomsten blir allt annat än enkel. När valen blir för stora och svåra flyr Emma till väninnan Harriets hotell på Mallorca. Men kan en kort vistelse i bildsköna Deià verkligen hjälpa henne att fatta de beslut som krävs för att finna mening och lycka i tillvaron?Änglarna dansar i gryningen är den tredje, fristående delen i serien om Emma – en vilsen karriärkvinnas väg mot inre utveckling. Camilla Davidsson har själv upplevt hur fel allt kan bli om man gör sina val utifrån en strävan efter att vara lyckad eller att vara andra till lags. I sina romaner delar hon frikostigt med sig av de lärdomar och insikter.
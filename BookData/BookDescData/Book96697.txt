Flora är säker på att hon gjorde rätt som valde myllret och karriären i storstan framför den ödsliga skotska ö där hon växte upp. Vad fanns det för henne på Mure? En plats där alla har känt henne hela hennes liv, och där ingen någonsin kommer att låta henne glömma det förflutna.Men när en ny klient ger henne ett uppdrag tvingas hon bryskt tillbaka till ön, i ett försök att få med sig de motvilliga öborna i projektet.Plötsligt bor hon åter med sina bröder (alla högljudda bjässar tillsynes oförmögna till grundläggande hushållsarbete) och hennes pappa, det liv hon har kämpat så hårt för att komma bort ifrån. I ett försök att göra sin nygamla tillvaro på ön dräglig bestämmer hon sig för att ta sina matlagningskunskaper och gjuta liv i det dammiga, lilla rosa huset i hamnen. Problemet är bara att öborna hon ska övertyga inte har mycket till övers för Flora, som inte varit tillbaka på ön sedan hennes mamma gick bort.För att kunna lyckas med sitt projekt och komma vidare i livet måste hon sluta fred med de misstag hon en gång gjort. Hon måste bestämma sig för var hennes framtid egentligen finns, och hon måste sluta fly.
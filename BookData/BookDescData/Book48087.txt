I protagonisti di questa memorabile serie di racconti non sono umani ma assomigliano all’uomo sotto molti aspetti. E anche dove sono più diversi, un tratto improvviso, una “espressione” o un balenare d’acciaio fanno sorgere inquietanti interrogativi su dove finisca il meccanico e cominci il vivente. Perché i robot di Asimov sono vivi, efficienti e imprevedibili, com’è nella tradizione della migliore fantascienza moderna.Pubblicati per la prima volta in rare e oggi inaccessibili riviste specializzate, questi capolavori sono stati poi raccolti in un’antologia che, in una mirabile visione d’insieme, racchiude il poliedrico universo fantastico di Isaac Asimov.
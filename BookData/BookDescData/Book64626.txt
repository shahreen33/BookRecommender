I Du glädjerika sköna möts två kvinnor som båda på olika sätt står inför utmaningar i livet.Nina har allt hon någonsin drömt om; ett lyxigt liv i huvudstaden med obegränsad budget, en man som avgudar henne samt en älskare vid sidan av. Allt flyter på tills ett sista snedsteg vänder upp och ner på allt. Nina flyr till sin hemstad Hallavik där hon tvingas flytta in till sin mamma och dennes fru. Livet är rätt uselt. Tills hon träffar Johanna; en vild och frigjord kock som trivs med sig själv och sitt yttre. Hon är jordnära och självständig, roar sig med yngre killar och gör allt och lite till för att slippa nya grannar. Man kommer långt med döda möss och stingklädda dallrande rumpor! Du glädjerika sköna är en lättsam, rolig och spännande underhållningsroman om kärlek, känslor, lögner, svek och sex.
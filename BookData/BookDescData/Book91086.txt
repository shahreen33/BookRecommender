Als Mrs. Pollifax op een rustige zondagochtend de krant leest, valt haar oog op de kop SPION DESERTEERT IN ISTANBOEL, SINDSDIEN SPOORLOOS. Het blijkt hier te gaan om de mysterieuze Magda Ferenci-Sabo, een vrouw die een turbulent leven achter de rug heeft, en die waarschijnlijk is ontvoerd uit het Britse consulaat, waar ze om asiel vroeg. Dan gaat de telefoon: de CIA verzoekt Mrs. Pollifax dringend zich direct klaar te maken voor een reis naar het Midden-Oosten. Binnen een kwartier is de onstuitbare Mrs. Pollifax op weg naar Istanboel, waar de speurtocht naar Magda Ferenci-Sabo is begonnen...
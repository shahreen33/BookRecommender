Ambra Vinter är journalist på landets största nyhetstidning. Knivskarp, kaxig och idealistisk. Efter att ha begått ett misstag befinner hon sig i onåd och skickas ut på ett uppdrag som ingen annan vill ha, till kylan, snön och det eviga mörkret i Kiruna. Men hon jagas av det förflutnas demoner och det som skulle vara ett enkelt uppdrag blir snart komplicerat.Dagarna före jul möter hon Tom Lexington. Säkerhetsexperten och elitsoldaten som efter att ha överlevt en helikopterkrasch och fångenskap dragit sig undan i en stuga i skogen. Traumatiserad, sviken och på botten har han bara ett mål: att vinna tillbaka kvinnan han förlorat till en annan. Det sista han är ute efter är en överlägsen storstadsjournalist. Och det sista Ambra behöver är en ovårdad machosnubbe.Men slumpen gör att deras vägar ständigt korsas och till slut upptäcker de nya, oväntade sidor hos varandra. Och en passion de aldrig tidigare känt.
Ja, att det inte finns något bäst-före-datum på oss människor - och vår kärlek - är den drygt 85-åriga Viola ett praktexempel på. Sin ålder till trots njuter hon av livet tillsammans med sin efter många år återfunna kärlek, amerikanen Rick.Samtidigt tornar det mörka svartsjukemolnet återigen upp sig över den pensionerade dansaren Petra och hennes kära flyttgubbe Bosse. Så när Bosse försöker kontrollera Petra, sätter hon bryskt ner foten och deras kärleksrelation läggs på is på obestämd tid. Dessutom har Petra funnit en ny lockelse: teatern!Men för Vera, ena halvan av Syster Yster-duon, känns det nu tydligt att något fattas i hennes liv. Hon bestämmer sig för att åka till skolan i Liberia, dit huvuddelen av butikens överskott går. När systern Mimmi vägrar att följa med tvekar Vera innan hon till slut vågar språnget och reser iväg vilket får totalt oväntade konsekvenser ..."Livet har inget bäst före" är den fjärde delen i serien som kretsar kring en liten, smått magisk second hand-butik i Stockholmsförorten Aspudden och som lockat en stor skara lyssnare till både skratt, gråt ... och eftertanke. Och glöm inte: man är inte äldre än man gör sig!
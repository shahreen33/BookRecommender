När societetsflickan Skeeter återvänder till hemstaden Jackson i Mississippi efter avslutade universitetsstudier, faller hon tillbaka i sitt gamla liv med bridgespel, tennis och välgörenhetsbaler. Men något hos henne har förändrats; hon vill mer och ser nu annorlunda på tillvaron. Hon drömmer om att bli författare och får så småningom ett jobb på lokaltidningen.Genom sitt arbete får hon kontakt med den svarta hemhjälpen Aibileen, som har förlorat sin ende son men uppfostrat och älskat sjutton vita barn. Deras möte blir början på en udda och också farlig vänskap.Tillsammans med en annan svart hemhjälp - den egensinniga och smarta Minny - bestämmer sig Skeeter och Aibileen för att skriva en bok som skildrar verkligheten i staden som de kallar Niceville. De skriver om hur de svarta har förnedrats och diskriminerats. Men också om deras drömmar, längtan och hopp. Arbetet med boken kommer att förändra deras liv för all framtid.Niceville är en läsupplevelse utöver det vanliga - en blivande klassiker om kvinnlig vänskap, mod och kärlekens kraft."Det är extremt lätt och njutningsfyllt att dras in i berättelsen ... Betyg 4"Tara"... en bok att älska. ... en både varm, klok och mänsklig berättelse som går rakt in i hjärtat."Go'kväll, SVT"Det är andlöst spännande och djupt gripande. Man tar de här kvinnorna till sitt hjärta."P4 Göteborg, SR"En roman som växer för varje sida." Betyg 4Femina"Svarta hembiträdens vardag i amerikanska Södern på 60-talet innebär omänsklig behandling, men också glädje och gemenskap."Betyg 5Må bra"Niceville är en fantastiskt varm, kärleksfull och levande skildring över livet på dessa människor som trots svåra lidanden och kränkningar i vardagen kämpade vidare och aldrig gav upp. ... Hennes ambition har varit att ge en trovärdig röst åt de svarta kvinnorna. Hon kunde inte ha lyckats bättre." Betyg 5Jönköpings-Nytt"Bokens handling är fylld av värme, kärlek och framtidstro trots alla orättvisor i en för de svarta tuff värld. ... Kathryn Stocketts bok Niceville visar på att samtalet är viktigt - det vi för med oss själva, det andliga och det mellanmänskliga. I och med denna bok lever Martin Luther Kings dröm vidare."Tidningen Kulturen"Niceville är en sådan där bok som det är svårt att lägga ifrån sig. Redan från första sidorna griper den tag. ... Boken är både rörande och gripande, väl värd att läsa helt enkelt."Nya Kristinehamns-Posten"En stark roman fylld av kvinnligvärme, mod och hopp."Skaraborgs Allehanda"Vilken perfekt tajming för denna optimistiska, upplyftande roman som utspelar sig under den begynnande medborgar-rättsrörelsens tid i Jackson, Mississippi ... Den här romanen är välskriven och mångbottnad och en självskriven bästsäljare."Publishers Weekly"En klok och gripande roman ... Den får dig att vilja skrika högt av glädje."People Magazine 
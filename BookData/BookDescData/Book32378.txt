En måndag i november, klockan är fyra, det mörknar och blöt snö faller över Stockholm. Mannen sätter sig tillrätta på tunnelbanan. Han undrar om det syns utanpå att han är lycklig. Om det stör? Tåget bromsar in och han kliver av. För upptagen med sina tankar för att se att en dyster figur följer efter honom.På kort tid inträffar flera bestialiska mord i Mellansverige. När kriminalkommissarie Conny Sjöberg vid Hammarbypolisen börjar ana att de hör ihop blir han iskall inombords. Det finns en människa därute vars drivkrafter är mycket personliga och som inte kommer att backa undan för något.Pepparkakshuset av Carin Gerhardsen är första delen i Hammarbyserien, en ny deckarserie med täta, gastkramande intriger och överraskande vändningar. När boken är slut önskar läsaren bara att berättelsen ska fortsätta. Och det gör den.”Här finns en närvaro som får brutaliteten att krypa obehagligt nära.”Katrineholmskuriren”Den lyckas tränga bakom schablonerna av vad som skapar en brottsling. Underhållningen kommer på köpet. Boken är tänkt som första delen i en serie. Den som gillar den kan alltså se fram emot att få läsa fler böcker där ungefär samma persongalleri finns med.”Borås Tidning”Det här är spännande, välskrivet och konstigt nog trevligt. Det ska bli oerhört intressant att se om Carin Gerhardsen i fortsättningen förmår att lyfta samhällets baksidor på samma sätt och dessutom fortsätta den intressanta berättelsen om några poliser.”Dala-Demokraten”En eloge ska Carin Gerhardsen ha för miljöskildringarna av Stockholm, alla som haft det tvivelaktiga nöjet att vistas i en höstslaskig huvudstad drabbad av akut pre-jul-ångest känner igen sig.”Hallands Nyheter”Ruskigt spännande socialrealism. Hon går ut starkt, pang på, och läsaren fastnar i de socialrealistiska vardagsskildringarna där man kommernära både de drabbade och Conny Sjöbergs kollegor. (...)Boken Pepparkakshuset är skriven med ett socialt patos, Carin Gerhardsen kännermed de utsatta, man kan förstå hur det kan gå så snett som för den här mördaren. Intrigen är ack så spännande…”Norran
Asezata langa sora ei, pe malul apei, Alice incepuse a se plictisi, pentru ca nu avea nimic de facut. Ba chiar, o data sau de doua ori, aruncase o privire asupra cartii pe care o citea sora ei, dar nu vazu nici poze, nici dialog: „La ce-o fi buna o carte fara poze si fara dialog?” se intreba Alice.Si doar ce era pe punctul de a chibzui (atat cat se poate chibzui pe o arsita ca asta, care te indeamna la motait) daca placerea de a impleti o coronita de flori merita osteneala de a se ridica si de a culege margarete, cand, deodata, un Iepuras Alb, cu ochii de margean, trecu in fuga chiar pe langa ea. Nimic nu fu in masura sa-i starneasca mirarea; nu i se paru neobisnuit nici chiar atunci cand il auzi pe Iepuras bombanind: „Vai, vai, vai! O sa intarzii!”Mai tarziu, cand se gandi la intamplarea asta, isi dadu seama ca s-ar fi cuvenit sa o mire, dar, in acea clipa, totul ii paru cat se poate de firesc.Iepurasul scoase din buzunarul vestei un ceasornic, se uita la el si apoi se puse din nou pe fuga, mult mai iute de data asta. Vazand una ca asta, Alice se repezi in picioare; de indata isi dadu seama ca nu mai vazuse niciodata pana atunci un Iepure care sa aiba vesta cu buzunare si nici ceas pe care sa-l scoata din ele. Si, tare curioasa, o lua la fuga, peste camp, pe urmele Iepurasului, pe care, cu putin noroc, il zari tocmai cand se strecura intr-o vizuina maricica de sub tufisuri.Nu trecu mult si Alice se furisa la randul ei in vizuina, fara a cumpani insa la felul in care va trebui sa iasa inapoi.O bucata de drum, merse prin vizuina ca printr-un tunel drept, apoi o lua brusc la vale, dar atat de brusc, incat Alice nici n-apuca sa se opreasca; se trezi alunecand in jos, ca intr-un put, foarte, foarte adanc.Fie putul era foarte adanc, fie Alice cadea foarte, foarte domol, caci, in vreme ce cadea, avu timp sa priveasca pe indelete in jurul ei si sa se intrebe ce urma sa se intample.
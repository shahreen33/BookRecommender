Gud hjälpe barnet är Toni Morrisons första samtidsroman. I denna sparsmakade och skoningslösa berättelse åskådliggör hon hur sår man tillfogas i barndomen kan få förödande konsekvenser och forma en människas hela liv.I centrum står Bride, en ung, rättfram, vacker kvinna. Hennes fantastiska, djupt mörka hudfärg är en del av hennes skönhet och samtidigt något som har fått hennes ljushyade mamma att ta avstånd från henne och förvägra henne både kärlek och ömhet.Bland karaktärerna finns också Booker, mannen som Bride älskar men förlorar på grund av händelser i det förflutna. Rain, den mystiska vita flickan som dyker upp i Brides liv. Och så Sweetness, Brides mamma, som slutligen tvingas komma till insikt om att det man utsätter barn för har stor betydelse. Och att risken finns att de aldrig glömmer ...En vass och provocerande roman som tillför en helt ny dimension till Toni Morrisons unika författarskap.
Hon kände hur hans brännande blick studerade henne. Vandrade från de perfekt manikyrerade naglarna på ratten och stannade till vid silhuetten av hennes ansikte. Trots att det var långt fram till nästa bil och underlaget kändes bra, tordes hon inte se på honom. Var rädd för kroppens reaktion om hon mötte hans blick. Louise var egentligen allt annat än blyg inför män. Hon var charmig, pratglad och lättsam, det visste hon med säkerhet. Ändå var det en ny Louise hon såg sig själv uppträda som nu. En timid och generad version med tunghäfta. Varför betedde hon sig så underligt? Tolv passionerade noveller fyllda med romantik i julens tecken. Det är en härlig blandning av både författare som tidigare blivit utgivna, men även debutanter. Jag kommer hem till jul, innehåller noveller från förlagets stora novelltävling 2018.
Arianas värld vänds upp och ner när hon en dag upptäcker att hon inte är som alla andra. Att plötsligt få reda på att man inte är helt mänsklig och att en hel värld döljer sig mitt framför ögonen på en är väl jobbigt nog, men att även jagas av blodtörstiga väsen blir nästan för mycket. I en ny värld och med krafter hon inte visste existerade är det svårt att hantera känslorna, särskilt när man samtidigt är en ung kvinna på väg att växa upp. Men Ariana är en tuff tjej som tar till oväntade knep för att klara sig i sin nya tillvaro. Arianas öde är förutbestämt och hon håller hela sin världs framtid i sina händer. Ett oväntat möte med den mystiska vampyren Carmine leder henne mot en osäker framtid som kantas av mörka och farliga stigar...
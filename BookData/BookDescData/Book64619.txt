I förra delen sökte Ninja Timmy sin okände pappa, nu börjar jakten på hans försvunna mamma. Tillsammans med ninjavännerna Flores och Molly ger han sig av mot det isiga norr i sitt luftskepp. Men när de närmar sig Vitland, dit Timmys mamma sägs ha rest på ett upptäckaruppdrag, är ingenting som det ska. Isen smälter, vattnet är förgiftat, luften är fylld av stickande svart rök och av det tjusiga ispalatset Frisburg som de hört så mycket om finns det knappt någonting kvar. Det visar sig att den egoistiska affärsmannen Baron von Stump, som lyckats bli vald till president över allt och alla i Vitland, börjat borra efter olja, utan en tanke på vad det gör med miljön.
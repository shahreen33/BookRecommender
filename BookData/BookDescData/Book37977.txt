Liviu Rebreanu mărturisea la un moment dat că în lunga perioadă de şapte ani, cât a durat scrierea romanului „Ion“, un rol important l-a avut, pe lânga amplul material documentar, o scenă văzută pe colinele dimprejurul satului şi care l-a impresionat în mod deosebit. Aflat la vânătoare, scriitorul a observat ... un ţăran îmbrăcat în haine de sărbătoare, care s-a aplecat deodată şi-a sărutat pământul. L-a sărutat ca pe-o ibovnică. Scena m-a uimit şi s-a întipărit în minte, dar fără vreun scop deosebit, ci numai ca o simplă ciudăţenie.„Ion“ este o monografie a realităţilor satului ardelean de la începutul secolului al XX-lea, ilustrând conflictul generat de lupta pentru pământ, într-o lume în care statutul social este stabilit în funcţie de avere. În acest context, calea aleasă de protagonist pentru a scăpa de sărăcie este căsătoria cu o fată bogată, Ana. Florica, femeia pe care o iubeşte de fapt, se va căsători, la rândul ei, cu George pentru pentru aceleaşi argumente, iar Laura, fiica învăţătorului Herdelea îl va lua pe Pintea nu din dragoste, ci pentru că nu cere zestre.Marele merit al lui Rebreanu este acela că îşi lasă personajele să acţioneze liber, să-şi dezvăluie firea, să izbucnească în tensiuni dramatice, într-un cuvânt, să-şi aleagă singuri destinul.
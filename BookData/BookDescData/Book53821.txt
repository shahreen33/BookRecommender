Drie verhalen, drie vrouwen: Norah, Fanta en Khady Demba. Norah moet van haar vader naar Senegal komen om haar broer te verdedigen voor de rechtbank. Fanta volgt haar blanke man naar Frankrijk, waar hun huwelijk zware averij oploopt. Khady Demba, een jonge weduwe, wordt op weg gestuurd naar Europa. NDiaye laat op een respectvolle en ingetogen manier zien hoe deze vrouwen vechten voor het behoud van hun waardigheid.
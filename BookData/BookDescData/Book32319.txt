Elsa och Thore, 81 år gamla, träffas på en bridgeklubb och blir otroligt förälskade. Ingen av dem hade kunnat ana att de skulle få uppleva kärlek igen så sent i livet. Det känns så härligt, men inte alla ser med blida ögon på deras oväntade förhållande. Hemligheter, girighet och avundsjuka gror i deras respektive familjer. Barn och barnbarn, svärdöttrar och svärsöner, alla verkar ha egna motiv att sätta käppar i hjulet för dem.När Elsa och Thore bjuder sina familjer på förlovningsfest i skärgården, ställs situationen på sin spets. Och allt precis ALLT som inte får hända händer.Som ett brev på posten är ett relationsdrama med värme, romantik och massor av svart humor någonstans mellan Lars Norén och Tomten är far till alla barnen. Birgitta Bergins stil är som vanligt rapp, förlösande och högst beroendeframkallande. Birgitta Bergin har på kort tid etablerat sig som en av Sveriges stora författare inom modern feelgood. Hennes serie om Anna Holm, Ett oemotståndligt förslag (2014) och En oemotståndlig affär (2015) har sålt runt 50 000 exemplar.
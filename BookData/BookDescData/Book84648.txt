Sogni inquietanti agitano le notti di Alistair "Allie" Jacobi. Ma la sua realtà non è tanto migliore. Il padre, un boss di un'organizzazione criminale, decide che il figlio deve iniziare a farsi le ossa nella malavita. Così Allie, a 19 anni, si ritrova a fare "tirocinio" in un discount gestito dal genitore che, con la copertura delle consegne a domicilio, spaccia droga all'intera città. A insegnargli il "mestiere" c'è Christopher, un ragazzo più grande di lui. Il legame che nascerà tra i due farà emergere oscure presenze e inquietanti ed enigmatiche premonizioni.
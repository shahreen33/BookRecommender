Tre generationer, två förbjudna kärlekshistorier, tusen normer att bryta. När Evert dyker upp på barnhemmet väcks känslor i Rune som han inte alls känner igen. Evert får honom att le och plötsligt bryter Rune mot regler han tidigare alltid följt, han som varit skötsam och en av biträdenas favorit ända sedan han lämnades på barnhemmet i sexårsåldern.Anna älskar Tove, för med Tove känner hon sig levande på ett sätt som hon aldrig upplevt med Mattias. Ändå är det Mattias hon är gift med, och att utsätta honom och deras två barn för en skilsmässa känns otänkbart. På samma gång kan hon inte släppaTove, den människa som äntligen har fått henne att känna.Och på ålderdomshemmet på Öland sitter Douglas och längtar efter att komma hem till sin blå villa vid havet. Han är glad för livet han fick och sörjer samtidigt det han förlorade.Rune, Anna och Douglas lever i olika tider och på olika platser men deras historier förenar dem på fler än ett sätt.
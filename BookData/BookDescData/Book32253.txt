Äntligen är det dags. Linda ska lämna sina konspirerande kollegor och flytta till London för att börja ett nytt jobb på ett av Europas största livsstilsmagasin. Hon har jobbat hårt för att nå hit och även hennes annars så svårimponerade mamma verkar nöjd. Men när jobberbjudandet dras tillbaka i sista stund står hon plötsligt utan jobb i både London och Stockholm. Linda drabbas av fullständig panik och berättar inte för någon vad som har hänt, utan fortsätter låtsas att hon ska flytta. Bara hennes pojkvän Frank och hennes bästa vän Helena får veta sanningen. Men vart ska hon ta vägen? Ett litet hörn av ett födelsedagskort visar räddningen. Hennes moster i Båstad! Visserligen en moster som hon inte känner och som hennes mamma brutit kontakten med tjugofem år tidigare, men vem kommer att hitta henne där? Planen är perfekt.I Båstad står tennisveckorna för dörren och Linda dras med i festligheterna. Men ju mer hon lär känna sin moster och sina nyfunna vänner desto mer går det upp för henne att allt inte är riktigt lika härligt som det verkar. Varför bröts kontakten med mostern? Och varför ringer aldrig Frank?
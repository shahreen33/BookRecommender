Året er 1996, vi er i Sør-Afrika. Apartheidstaten har falt, men det nye landet har knapt tatt form. Ute på farmen er den sytti år gamle enken Milla de Wet langsomt i ferd med å dø. Hun kan verken snakke eller bevege seg. Den eneste som forstår de ørsmå tegnene hennes, er Agaat. Den eneste som får pleie henne, er Agaat. Etter et helt liv sammen står ingen hverandre nærmere enn de to. Men historien de deler, bærer også i seg hemmeligheter. Hemmeligheter som går ut over det tradisjonelle forholdet mellom herre og tjener. Hemmeligheter som går inn til kjernen av en familie – og inn til hjertet av en nasjon.
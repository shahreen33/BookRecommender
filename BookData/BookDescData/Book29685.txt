Iedere vier jaar vindt in Parijs de Internationale Conferentie over Maten en Gewichten plaats. Maar voor de Spaanse afgevaardigde en naamloze verteller van deze buitengewone roman krijgt de Conferentie een onverwachte wending. In een zelfbedieningsrestaurant komt hij toevallig in aanraking met een oude, verwarde man. Min of meer tegen zijn zin ontfermt hij zich over de vreemde man, die op de onderarm een geheimzinnige tatoeage in cyrillische letters draagt. Vanaf het moment dat duidelijk is dat de oude man de atoomgeleerde Vasili Nesterenko is, die tijdens de ramp in Tsjernobyl erger wist te voorkomen, vervagen de grenzen tussen feit en fictie.
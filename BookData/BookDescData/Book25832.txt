Wanneer Daniel Meskes een jaar oud is, drinkt hij giftige fotoinkt uit de donkere kamer van zijn vader. Hij overleeft het ternauwernood, omdat de dienstdoende arts besluit om de kleine Daniel te opereren met zijn ene hand en te reanimeren met zijn andere. Daniels moeder voelt zich schuldig en blijft hem tot zijn vierde jaar borstvoeding geven omdat ze denkt dat hij het extra hard nodig heeft en ondertussen zit Daniel dagenlang op het dak van de lokale bibliotheek. Vanaf dat dak bekijkt hij het dorp, de mensen, zijn ouders, zijn broertje en luistert naar alles wat ze zeggen: de leugens, het geroddel. Wanneer hij op een dag zijn vader met een geheimzinnige envelop ziet wapperen waarop zijn moeder zo hard moet huilen dat ze er bijna in blijft, besluit Daniel alleen nog maar de waarheid te spreken, want daarmee kun je tenminste niets kapotmaken. Maar hoe houd je dat vol? En wat is de waarheid precies? Eland is een ontroerende bildungsroman over waarheid, liefde en identiteit. Met komische scÃ¨nes en kleurrijke personages schept Lykele Muus de verrassende en herkenbare wereld van Daniel Meskes; een wereld die je niet gemakkelijk weglegt.
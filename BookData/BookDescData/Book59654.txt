Arhitectul Antonio Dorigo, ajuns aproape de mijlocul vietii, este un celibatar misogin, convins ca aspectul sau fizic il defavorizeaza. Asa, cel putin, isi explica el relatiile exclusive cu prostituate, relatii cultivate, din ipocrizie de casta, in apartamentul unei proxenete, deghizata ea insasi in patroana de boutique. In aceasta atmosfera de ambiguitate si promiscuitate camuflata, Antonio Dorigo o cunoaste pe Laide, o balerina adolescenta din corpul de balet al teatrului Scala, prostituata care, inca de la inceputul unei relatii venale, ii suscita un interes ce culmineaza cu o iubire obsesiva. Dependenta afectiva si carnala a barbatului fata de tanara femeie fara scrupule si un intristator vid afectiv se transforma intr-o servitute umilitoare.
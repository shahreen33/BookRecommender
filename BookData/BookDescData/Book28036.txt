Vyhořelá právnička se musí postavit králům hazardu. A to ještě netuší, že se bude hrát i o její život…Právnička s temnou minulostí Ana Tramelová právě dopadla až na dno své kariéry. Před lety pracovala jako vyhledávaná obhájkyně pro nejlepší firmy ve městě. Teď už nemá koho obhajovat a své city otupuje popíjením whisky. Jednoho rána ji však z kocoviny probudí nečekaný telefonát — volá její bratr Alejandro, se kterým nepromluvila už pět let. Je obviněný z vraždy a kromě své sestry nemůže nikomu věřit. Navzdory všem pochybnostem se Ana rozhodne bratrovi pomoct.Postupně zjišťuje, že její úkol bude ještě těžší, než předpokládala. Při obhajobě musí čelit velkým hazardním firmám a navíc se ukáže, že jí bratr spoustu věcí zamlčel: dluží stovky tisíc eur, oženil se a má dvouletého syna. Ana proto osloví svoji dávnou kamarádku Conchu, která si za spolupráci vynutí slib — že Ana přestane pít. Narychlo spolu sestaví tým složený ze zestárlého vyšetřovatele na penzi, mladičké nezkušené právničky, jejímž největším úspěchem byla krádež vstupních testů na právnickou fakultu, a gamblera, který by za hrst drobných prodal vlastní matku. Šance na výhru se zdají mizivé a navíc to vypadá, že v tomto případu nepůjde jen o peníze, ale také o krk.
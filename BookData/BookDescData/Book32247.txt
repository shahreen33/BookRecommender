Isondras lillebror Gabriel är svårt sjuk. Läkarna menar att det är hopplöst, men Isondra tänker inte bara sitta och titta på när sjukdomen suger livet ur hennes bror. I ett ögonblick av desperation fattar hon ett beslut som kommer att vända upp och ned på ett redan instabilt Doressea. På hennes resa suddas gränserna mellan vän och fiende ut i samma rasande takt som hemligheterna bubblar upp till ytan. Vad Isondra väljer att göra - eller inte göra - innebär liv eller död för många fler än bara Gabriel.Magi och mirakel hör inte hemma i en värld som är trist och grå och grym och rå. Men när man tvingas ifrågasätta precis allt och alla och lite därtill, behöver man då inte också ifrågasätta sin egen världsbild? Behöver man inte ifrågasätta sig själv?"Avien" är ett kärleksbarn mellan den klassiska och den moderna fantasyn, samtidigt som den bryter ny mark. I en färgstark miljö med unika karaktärer behandlas både magi och vardagsnära ämnen som sjukdom, fattigdom, förtryck och död, men också vänskap, kärlek, och framför allt: hopp.
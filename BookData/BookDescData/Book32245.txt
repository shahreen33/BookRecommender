Våren är kommen till gården Rosenlund och för systrarna Stiernfors råder ett sällan skådat lugn. Äldsta systern Cecilia har lämnat Apelgården för att hjälpa till med sin sjuke far och får möjlighet att tillbringa tid med lille Benjamin. Elisabeths äktenskap är sorglöst och den nyöppnade barnkrubban i Lund får lovord från både mödrar och kyrkan. Den yngsta systern Amelie njuter av sin tillvaro som nygift med greve Carl Piper. Han ser till att uppfylla alla hennes önskningar. Men lyckan visar sig vara både skör och tillfällig. Ett oväntat besked från Cecilias make tvingar henne tillbaka till Apelgården, där ett tungt ansvar väntar. I Lund tvingas Elisabeth mota bort de som behöver hennes hjälp som bäst. För Amelies del får det bekymmersfria livet ett abrupt slut då makens bror återvänder från en av sina många upptäcktsresor.
Een paar jaar geleden ontving Chimamanda Ngozi Adichie een brief van een goede vriendin waarin deze haar vroeg hoe ze haar dochtertje tot feministe kon opvoeden. Lieve Ijeawele is Adichieâ€™s antwoord in de vorm van vijftien voorstellen. Haar suggesties zijn vaak recht door zee, wrang, geestig, diepzinnig en opmerkzaam en kunnen helpen een dochter op te laten groeien tot een sterke, onafhankelijke vrouw. Of het nu gaat om het voorstel om haar ook een speelgoedhelikopter te geven en niet alleen een pop, om open gesprekken te voeren over kleding, of om de mythe te ontkrachten dat vrouwen alleen gemaakt zijn om het eten op tafel te zetten, Lieve Ijeawele gaat recht naar het hart van het seksuele debat in de eenentwintigste eeuw. Het is een belangwekkend betoog over wat het werkelijk betekent om vandaag de dag een vrouw te zijn.
Duisternis, lucht, water en hemel zullen samenkomen ... en het bos op zijn grondvesten doen trillen." Deze verwachtingsvolle zin pronkt op de achterflap van dit derde deel van de tweede serie. In het vorige boek volgden we een paar uitverkoren katten van de verschillende stammen. Op het einde van hun missie kregen ze bovenstaande zin als profetie mee. Nu keren deze katten terug naar hun thuis om de boodschap aan iedereen door te geven en zo onheil te voorkomen. Wanneer ze eindelijk thuiskomen, heeft er echter al een groot onheil meerdere stammen getroffen. Geen enkele stam zal meer veilig zijn en iedereen zal een ander onderkomen moeten zoeken. Zullen de katten van de verschillende stammen kunnen samenwerken om zo veel mogelijke leden veilig te stellen? Wie is er nog te vertrouwen? Kunnen ze nog rekenen op hun vertrouwde 'Sterrenclan'? Dat er slachtoffers moeten vallen is duidelijk, maar hoeveel?
Prima regola del Feminist Fight Club: parlate del Feminist Fight Club."Non c'è un modo giusto o sbagliato di leggere questo libro. Leggilo dall'inizio alla fine, aprilo a metà, oppure trattalo come un libro di cucina: vai subito alla sezione che preferisci, annota i margini, prendi appunti, strappa le pagine e infilale sotto la porta del tuo capo. L'obiettivo del libro è fornirti delle tattiche di combattimento: espedienti semplici, percorribili ed efficaci nella battaglia contro gli atteggiamenti sessisti, sottilmente sessisti, apertamente sessisti e talvolta solo indifferenti che si riscontrano anche negli ambienti di lavoro più progrediti. Molto di quanto leggera si fonda sulle mie esperienze personali, come anche su quelle colleghe, amiche e altre fonti. Ma poggia anche su dati: non esiste premessa né contromossa che non sia sostenuta da evidenze statistiche. Il Feminist Fight Club è un manuale, un manifesto, ma è anche un libro gioco che ti consegno, lettrice o lettore, perché tu proceda per conto tuo."Il sessismo di oggi non è come quello degli anni ’50, è sottile, disinvolto, insidioso. È nei comportamenti quotidiani di un uomo che si rivolge istintivamente a una donna perché prenda appunti durante una riunione, che la interrompe senza motivo o attribuisce la sua idea a qualcun altro (che guarda caso è quasi sempre un maschio). Per una donna è dover esser gentile (perché le donne sono gentili!) ma non troppo gentile (vorrai mica passare da zerbino!); dover essere materna, ma preferibilmente non mamma (sennò pensano che sul lavoro ‘non t’impegni’); sicura di sé quanto basta per ottenere rispetto, ma non troppo sicura di sé (perché le sfacciate sono antipatiche). Per anni, una volta al mese un gruppo di professioniste si è trovato in un appartamento di New York per condividere le frustrazioni originate da discriminazioni e pregiudizi sessisti sul posto di lavoro: così è nato il Feminist Fight Club. Le loro esperienze sono servite a Jessica Bennett a costruire un irriverente, dettagliato manuale pieno di strategie e mosse di difesa, per essere fiere, informate e preparate, e non cadere nella trappola di pensare: ma sarò matta io?
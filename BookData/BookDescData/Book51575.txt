'Ik knipper met mijn ogen. Sproeten, warrige krullen. Hoe kan dat meisje uit de boekhandel, voor me staan?'Studeren: een nieuwe periode in je leven. Niet langer een kind, maar een jongvolwassene die zich niet meer kan verstoppen. En dat is wat Arabella het liefste doet: zich verstoppen. Als niemand je ziet, val je ook niet op. En dat is wat ze wil: door het leven gaan als een grijze muis.Haar nieuwe huisgenoot is alleen alles wat ze niet verwacht: een flirt, bijdehand, heeft een grote bek en een klein hartje. En alsof dat nog niet erg genoeg is, is het een hij. Hoe kan ze nu met een jongen samenwonen?Riley is het soort jongen waar niet alle ouders blij van worden met zijn tatoeages, piercings en een gebrek aan hoge ambities. Voor zijn ouders is hij ook een grote teleurstelling en hij weet hoe ze naar hem kijken. De hele wereld heeft een mening over hem, maar niemand kent hem echt.Arabella, het onzichtbare meisje. Riley, de rebel. Op het eerste gezicht hebben ze geen overeenkomsten, maar niets is wat het lijkt. Kunnen ze hun onzekerheden en angsten overwinnen of is het bij voorbaat al een verloren zaak?
Egyptisch blauw is een meeslepende thriller waarbij de puzzelstukjes steeds veranderen.Tijdens een avondje stappen leert de schuchtere Jovanny een stel vrienden kennen. Het klikt meteen, maar hij ervaart al snel dat zijn nieuwe vrienden er een verborgen agenda op na houden. Hij wordt achtervolgd door de mysterieuze Melissa. Zij heeft een steeds terugkerende nachtmerrie waarin Jovanny één van haar familieleden vermoordt. Wanneer Jovanny ontdekt dat zijn ouders een verschrikkelijk geheim met zich meedragen, stort zijn wereld in mekaar. Paniek, radeloosheid en verdriet volgen elkaar in snel tempo op wanneer de liefde van zijn leven op een brutale manier wordt vermoord.
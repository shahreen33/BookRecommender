De ouders van Isa en Kars hebben een camping in Frankrijk gekocht. Isa en Kars balen daar behoorlijk van: nu moeten ze naar Frankrijk verhuizen! Hoe moet het met hun vrienden en met Justin, op wie Isa smoorverliefd is? Als ze foto's van de camping op de website bekijken, schrikken ze zich rot. Gaan ze in dat gat wonen? Uit protest noemen ze het Timboektoe.Met hun vrienden ontwikkelen ze een serie superplannen om daar te kunnen overleven. Maar of hun ouders daar ook blij mee zijn?
Inghilterra, 1816 - L'eco dei pettegolezzi suscitati dal comportamento poco ortodosso di Honor e Grace si è ormai spento, eppure Prudence Cabot è convinta che le ripercussioni sulla sua vita siano più che mai evidenti anche a quattro anni di distanza. Altrimenti perché, alla sua età, nessuno l'ha ancora chiesta in moglie? Poco importa che la sua condotta sia stata sempre irreprensibile; le conseguenze dei temerari piani delle sorelle per trovare marito hanno condannato lei a rimanere zitella e questo la rende triste e intrattabile. Così accetta l'invito di una cara amica, nella speranza che allontanarsi da casa possa risollevarle il morale... e finisce per cacciarsi in un mare di guai. Durante il viaggio, infatti, si lascia coinvolgere nelle peripezie di un affascinante straniero appena giunto dall'America. Prudence non sa se a risvegliare in lei un'inestinguibile sete d'avventura sono i racconti del giovane, che parlano di una terra libera e selvaggia, oppure quegli occhi magnetici che evocano carezze ardite e sussurri peccaminosi, ma si ritrova a immaginare una vita lontana dalle rigide regole dell'etichetta e dagli sguardi di disapprovazione delle matrone del ton. Come spesso accade, però, la realtà incrina i suoi dolci sogni d'amore... Nella Londra di inizio '800, quattro sorelle sono determinate a mantenere i loro privilegi. Con ogni mezzo.
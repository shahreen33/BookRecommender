2t 40mFor femte og sidste gang står der problemer på menuen for Neanderslottets beboere. Eller det vil sige tidligere beboere, for fundamentet er sunket sammen, og slottet ligger under vand. Samtidig er Mummy ved at tabe sine sidste bandager. Hvis han mister dem alle, dør han (igen). Staklen fryser nu så seriøst, at han skal have hjælp hurtigt. Heldigvis er Freddy med på den med det samme, så turen går til Egypten efter de originale bandager til Mummy. Efter en længere kamp lykkedes det da også for selskabet at komme frem til pyramiderne, og her viser Mummy hidtil ukendte sider af sig selv. Hans omtågede sind klarer op, og han viser sig som en uvurderlig hjælp, da de forvilder sig ind i den dødsensfarlige pyramide. Han er dog ikke så klar i hovedet, at det ikke lykkedes selskabet at blive spredt for alle vinde i det labyrintiske indre.
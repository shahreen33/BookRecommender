Eline en Renske zijn al sinds de basisschool bevriend. Ze delen een onstilbare leeshonger en op initiatief van Renske hebben ze een leesclub opgericht. Renske heeft net te horen gekregen dat ze het vervallen landhuis van een tante heeft geërfd, maar ze twijfelt of ze de erfenis wel kan en wil aannemen. De leesclubleden reageren enthousiast en bedenken zelfs een nieuwe bestemming: een landhuis voor lezers én schrijvers. Een plek waar lezers elkaar kunnen ontmoeten en schrijvers zich kunnen terugtrekken om aan een nieuw boek te werken. Renske en haar vriendinnen gaan aan de slag, en krijgen het tijdens de grote verbouwing te stellen met allerlei bouwperikelen, norse buurmannen en onbetrouwbare types. Zal het hun lukken hun droomplek te verwezenlijken?
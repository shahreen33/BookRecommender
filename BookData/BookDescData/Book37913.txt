CE PROVOACA DEPRESIA SI ANXIETATEA? Si cum pot fi vindecate? Cunoscutul jurnalist Johann Hari a suferit de depresie din copilarie si a inceput un tratament cu antidepresive pe cand era adolescent. I s-a spus ca problemele sale erau cauzate de un dezechilibru chimic de la nivelul creierului. La varsta adulta, dupa ce s-a specializat in stiintele sociale, a inceput sa cerceteze daca acest fapt era adevarat - si a aflat ca aproape tot ceea ce i se spusese despre depresie si anxietate era gresit.Hari a descoperit in diferite locuri ale lumii cercetatori care pot demonstra ca depresia si anxietatea sunt cauzate de probleme cruciale si tot mai mari privind modul nostru de viata caracterizat de deconectare - deconectare de traumele din trecut, de oameni, de o munca plina de sens, de natura, de viitor. In cautarile sale, Hari a facut inconjurul lumii: de la un incredibil laborator din Baltimore, la o comunitate Amish din Indiana, de la un cartier berlinez din care porneste o revolutie, la un oras brazilian care a interzis anunturile publicitare. Odata ce a dat de urma celor noua cauze reale ale depresiei si anxietatii, acestea l-au condus la oamenii de stiinta care au reusit sa descopere acele solutii care chiar functioneaza.
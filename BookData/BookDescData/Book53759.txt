Monji verliest zijn moeder als hij vijf jaar is. Zijn oudere broer Abdel ontfermt zich over hem. In de jaren zestig en zeventig zijn veel Europese firma's op zoek naar goedkope arbeiders. In de winter van 1970 meert een Franse boot aan in de haven van Tunis. Monji wil naar Europa. Hij wordt geselecteerd en krijgt een contract voor zes maanden bij een Noord-Franse rederij. Zijn broer kijkt uit naar zijn terugkeer.
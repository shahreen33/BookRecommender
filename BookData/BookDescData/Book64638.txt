Ny feelgoodroman av författaren till succéböckerna om Sonja!Nikki trivs med livet hemma på hästgården Gyllentofta och skulle inte byta ut det mot någonting. Där har hon sitt stora hus, skogen, sjöarna, åkrarna och de älskade hästarna. I grannbyn bor hennes bästa vän, prästen Annie, som med jämna mellanrum lämnar sin församling och kommer till gården tillsammans med hunden Winston. Mer än så behöver inte Nikki för att vara tillfreds.Hon lekte av sig när hon var ung och gjorde allt som unga kvinnor ska göra då. Nu vill hon bara förvalta familjens egendom. Hon uppskattar det hårda arbetet i stallet och de långsamma galopperna längs med bäcken. Att middagen oftast äts i ensamhet är inget problem. Hon är ändå så trött när hon ätit klart att det enda som återstår är att stupa i säng.Men så dör hennes gamla pappa, han som lämnat gården för solen på Mallorca, och allt vänds upp och ner. Det som skulle bli ett okomplicerat arvskifte mellan en far och hans enda barn blir istället en bitter tvist mellan Nikki och familjemedlemmar hon inte ens visste fanns. Plötsligt är det vanligtvis så ensliga Gyllentofta fyllt av människor som vill ha en del av kakan. Hästgården, huset på Mallorca och sommarstället på västkusten.Mitt i allt detta blir hon våldsamt förälskad. Det är en omöjlig och komplicerad relation och till sist måste hon välja. Kärleken eller gården. Hon kan inte få både och.
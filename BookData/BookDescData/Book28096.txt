Kdo platí na rande? Kdo koho vlastně žádá o ruku a kdo opravdu zdržuje, když se odchází z bytu? Novou metou ve vztahu je znát navzájem své heslo k počítači, muži mají krémy proti vráskám a ženy dělají kariéru. Miloš a Michelle se v tom chaosu snaží zorientovat. Žijou totiž v generaci dnešních třicátníků, tedy v první generaci, která si v životě nastavuje svá vlastní pravidla. A tím, že spolu nespí, k sobě mohou být upřímní. Jejich krátké tematické sloupky, které už rok vycházejí na Bezjablka.cz, jsou ironickým povzdechem nad tím, jak by dnešní svět vypadal, kdyby Eva tenkrát nepodala Adamovi jablko a Adam si do něj nekousnul. Jak by vypadal svět, ve kterém muž a žena mluví otevřeně o všem, co se v jejich životech změnilo?
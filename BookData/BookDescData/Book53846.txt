Laceys grote droom is om later bij moncha te werken, het enorme technologiebedrijf dat de baku heeft uitgevonden, een digitaal huisdier waarmee je honderd keer meer kunt doen dan met een smartphone en die bovendien een echte vriend kan worden.Om haar doel te bereiken wil Lacey naar Profectus, een eliteschool waar alles draait om hightech. Wanneer ze wordt afgewezen, omdat ze zich geen geavanceerde baku kan veroorloven – maar alleen een simpel insect: de Nokia onder de baku's – valt haar droom in duigen.Dan vindt ze onder een struik de kapotte resten van een level 3 baku. Met engelengeduld weet ze het ding te repareren, en dan staat er een adembenemend mooie kat voor haar, die ze Jinx noemt. Tot haar vreugde krijgt ze met Jinx alsnog toegang tot Profectus. Maar dan beginnen de problemen. Jinx is anders. Hij lijkt soms wel... echt. En waarom is haar gezworen vijand Carter zo bovenmatig in hem geïnteresseerd?
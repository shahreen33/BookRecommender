Allene Tew (1872-1955) leefde de spreekwoordelijke Amerikaanse droom. Opgegroeid in een stalhouderij op het platteland, wist ze zich op te werken tot een van de rijkste vrouwen van New York. Ze was een bekend gezicht in de internationale society, ging om met politici, kunstenaars en royalty, was de peetmoeder van onder anderen onze prinses Beatrix en telde onder haar vijf echtgenoten een Duitse prins en een Russische graaf. Achter alle rijkdom en successen gingen echter grote persoonlijke tragedies schuil. Haar levensverhaal gaat daarom in feite helemaal niet over winnen â€“ het gaat over een veel belangrijkere vraag: hoe te verliezen?
In een wereld waarin vrouwen maar twintig jaar oud worden, en mannen sterven op hun vijfentwintigste, is tijd kostbaar. Rhine en Gabriel zijn ontsnapt uit het landhuis waar ze vastgehouden werden, maar belanden hierdoor in een beangstigende en sombere wereld. Ze zijn vastberaden om naar Rhine's tweelingbroer Rowan te gaan in Manhattan, ondanks het feit dat de weg ernaartoe lang en gevaarlijk is. Daarnaast worden ze nog achternagezeten door Vaughn, Rhine's schoonvader, die er alles aan doet om haar terug te krijgen naar het landhuis. En ondertussen tikt de tijd door.
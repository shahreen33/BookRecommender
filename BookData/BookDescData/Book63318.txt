Omul în căutarea sensului vieţii este mai mult decât povestea biruinţei lui Viktor E. Frankl asupra morţii: este o remarcabilă combinaţie de ştiinţă şi umanism şi o introducere în cea mai semnificativă mişcare psihologică a zilelor noastre.Gordon W. Allport, psihologCartea conţine probabil cea mai importantă concepţie psihologică de la Freud şi Adler încoace. Credinţa necondiţionată într-un sens necondiţionat – acesta este mesajul lui Frankl pentru cititori.The American Journal of PsychiatryViktor Frankl a trăit experienţa a trei ani de inimaginabilă teroare în lagărele naziste ale morţii, printre care cele de la Auschwitz şi Dachau. În timpul suferinţei îndurate şi parţial din cauza acesteia, şi-a pus la punct viziunea psihoterapeutică originală cunoscută sub numele de logoterapie. În centrul teoriei sale stă convingerea că forţa motivatoare fundamentală a omului este căutarea sensului vieţii. Cartea de faţă conţine istorisirea vieţii unui om care, dintr-un număr, a redevenit o persoană.
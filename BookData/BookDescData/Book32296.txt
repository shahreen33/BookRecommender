Malins lilla son Loke håller på att dö och läkarna står maktlösa. Förtvivlad återvänder hon till sitt föräldrahem i Bohusläns skärgård för att söka efter svar och det är där hon möter Minya, kvinnan från forntiden.Plötsligt får hon höra gamla sagor, mytologi och sägnen om dessa Gåvor, alltihopa låter alldeles galet men Malin tvingas tro på det när hon ser allt tydligare spår i sin lilla son. Men det blir nästan för mycket när denna Gåva blir verkligare och verkligare, och kommer allt närmre vardagslivet som hon kämpar för att leva kvar i.Malin måste bryta den förbannelse som inplanterats i hällarna, hon måste väcka det som sovit i klipporna i över tretusen år och därmed måste hon också stå öga mot öga med Ondskan. Men hur långt är en mor beredd att gå för att rädda sitt barn?Malin dras in i en värld fylld av ceremonier och ritualer, av gudar och gudinnor och av magiska symboler inristade i klipporna. Allt har en koppling till det mystiska folket som en gång befolkade Bohus Malmön och till bronsålderns mäktiga altare vid Tanum.Slutligen står Malin öga mot öga med döden och en kamp mellan gott och ont ställer allting på sin spets.En roman om bronsålderns mystik, om hemlighetsfulla budskap som karvats av våra förfäder och om kampen mellan ljus och mörker. Men framförallt en hyllning till den gränslösa kärleken och till Moder Jord.
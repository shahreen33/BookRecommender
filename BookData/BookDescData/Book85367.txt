Spaventata dall'eccessiva distanza, Lena lascia il suo amore greco. Tibby va al college per seguire un corso di cinema e finisce in un gruppo di compagni snob. Bridget si è chiusa in se stessa e troverà un aiuto nella nonna, che non vede da quando era bambina. Carmen non accetta che, dopo tanti anni, la madre abbia ritrovato la felicità con un uomo... Per fortuna, anche se un po' consunti, i loro jeans sono sempre bellissimi e continuano a viaggiare. Un legame di tela fra le quattro ragazze pasticcione, sentimentali, ostinate che hanno voglia di crescere ma non sanno bene come si fa.
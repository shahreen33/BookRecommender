Il dottor Jekyll, medico stimato e rispettabile, ultimamente ha un comportamento strano: rifugge la compagnia degli amici di sempre e frequenta un certo signor Hyde, individuo di estrema malvagità e aspetto ripugnante. Ma perché il medico fa testamento in suo favore? Chi è davvero il misterioso Hyde? Ambientata in una Londra allucinata e circospetta - in città è attivo Jack lo Squartatore - questa fantasia nera di Stevenson ha dato corpo e nome all'idea della doppia personalità. Lo sventurato Jekyll, che con le sue polveri e i suoi alambicchi cerca la possibilità di darsi al vizio senza sentire rimorso, è simbolo e vittima dell'ipocrisia sociale. Introduzione, traduzione e note di Oreste Del Buono. Pubblicato nel 1886 (quando a Londra era ancora attivo Jack Lo Squartatore), questo romanzo a cavallo tra horror e giallo è diventato per la cultura occidentale il simbolo della doppia personalità, e dell'esistenza del lato oscuro in ciascuno di noi. Nella notte di Londra un uomo calpesta una bambina, noncurante delle sue grida. Rincorso da un passante, il demoniaco signor Hyde accetta di risarcire la piccola, ma l'assegno che produce ha la firma del dottor Jekyll, stimato medico londinese. Chi è dunque questo uomo malvagio? E perché Jekyll lo protegge, offrendogli non solo denaro, ma anche la sua casa?
Ik ben een derke, een meisje, en dus ben ik een tientje waard.Ongemakkelijke mensen is het verhaal van een naamloos meisje dat opgroeit in een klein dorp ergens in het rivierenlandschap van Nederland. Centraal in haar leven staat haar opa, de patriarch van de familie. Ooit een trotse en machtige visser, klampt hij zich nu met zijn drie zonen vast aan een roemrijk leven dat niet meer bestaat.Al jong leert het meisje dat ze nergens voor zal deugen, en van school of de kerk hoeft ze ook weinig te verwachten. Ze is op zichzelf aangewezen en observeert op wrang-komische wijze de ontwikkelingen in het dorp en de familie - opa's voortdurende strijd tegen het (maatschappelijke) verval; ome Hans pogingen een dorpslied te schrijven waarmee hij zal schitteren op tv; de kantoorfrustraties van haar vader en de heimelijke ontsnappingspogingen van haar oma.
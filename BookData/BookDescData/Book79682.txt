Qui vi proponiamo solo il testo in formato MOBI.'Uno studio in rosso', il primo romanzo scritto da Sir Arthur Conan Doyle sulle indagini del detective Sherlock Holmes (in tutto l'autore scrisse 62 fra romanzi e racconti su questo popolare investigatore) racconta l'incontro fra Holmes e il suo altrettanto celebre amico Dottor Watson. E' un capolavoro del genere giallo, sorprendente ed emozionante. In una casa disabitata, viene trovato il cadavere di Enoch J. Drebber. Il corpo non presenta ferite, ma tutt'intorno vi è del sangue, e quello stesso sangue compone sul muro la parola 'rache', che in tedesco significa ‘vendetta'. La polizia arresta quello che ritiene il sospettato principale, ma dopo pochi giorni viene ritrovato un secondo cadavere: quello del segretario di Drebber, assassinato con una pugnalata al cuore… A questo punto Scotland Yard decide di coinvolgere nel caso l'acuto detective Sherlock Holmes… Attraverso la rievocazione del passato avventuroso dell'assassino e delle vittime nella comunità mormone americana, Holmes perverrà alla soluzione del caso.
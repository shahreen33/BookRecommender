Med skarp och personlig röst berättar Stina Wollter om människor, möten och händelser som påverkar och påverkat henne. Hon söker sig fram, slår sig ner på olika platser som berör henne och tittar på normer, mod, kroppsideal, konst och kultur. Det handlar om Ylva och hennes ö, om vägen fram till försoning, frihetskänslor, förändring och motstånd. Om den mördade journalisten Anna Politkovskaja, om systerns sista dag i livet, om en navelpiercing och om sökandet efter trygga rum i en värld som ständigt invaderar.Stina visar på ett prestigelöst sätt att det inte finns något annat val än att vara sig själv, att det går att finna styrka i sårbarheten och avkläddheten. Genom att ta tillbaka bilderna av oss själva kan vi bestämma villkoren och skapa nya, mänskligare, normer. För att de gamla är livsfarliga.
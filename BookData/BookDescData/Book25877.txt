"Het is een First Family die perfect aansluit bij de huidige obsessie met roem, geld en 24/7 bereikbaar zijn. Een combinatie van Gossip girl en The West Wing, de Kardashianification van de Kennedy's. Ze smachten naar aandacht en wij kijken allemaal gefascineerd toe, ook als zij de vuile was bewust of onbewust buitenhangen.'- Emily Jane FoxWie is Donald Trump? Leer Amerika's vijfenveertigste president beter begrijpen, door meer te weten te komen over degenen die hem omringen. Volgens Vanity Fair-journalist Emily Jane Fox ligt in de relatie met zijn vijf kinderen Trumps eigen karakter verscholen.Aan de hand van interviews met Trumps inner circle vertelt Fox op zeer gedetailleerde wijze over Trumps vijf kinderen én de altijd prominent aanwezige schoonzoon Jared Kushner. Ze gaat in op hun jeugd, hun rol tijdens de campagne en de ambigue band met vader Trump. Het resulteert in verrassende nieuwe inzichten over de niet te onderschatte invloed die de Trump-kinderen op hun vader hebben. Invloed die zich niet uitsluitend tot het privédomein beperkt.Begin aan dit boek als je meer wil weten over Trump als vader – een portret van de president op zijn aller zachtst én aller wreedst. En leer gaandeweg hoe deze Amerikaanse vastgoedfamilie de machtigste familie van de wereld werd.
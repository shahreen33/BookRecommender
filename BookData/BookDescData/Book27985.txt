Tohle není typická romance. Není černobílá. Linie se protínají. Zdi se bortí. To dobré se mění na špatné. A to špatné se mění na velmi, velmi dobré. Shayda Hijaziová – dokonalá manželka, dokonalá matka, dokonalá dcera. Třicet pět let hrála podle pravidel, polykala tajemství, pohřbívala sny a dělala všechno pro to, aby držela rodinu pohromadě. Shaydu Hijaziovou čeká setkání s tou jedinou věcí, která to celé může rozbít, s tou jedinou věcí, která jí vždycky byla odepřena – s láskou. Troy Heathgate – nezkrotný, vzrušující, nebezpečný. Muž, který si dělá přesně to, co chce. Život se sklání před jeho přáním. Dokud se nesetká s něčím, kvůli čemu by se všeho vzdal, ale nemůže to mít. Narodili se ve stejný den v opačných koutech světa, ale jejich cesty se protnou. A nic už není jako dřív.
ساعت سه بعدازظهر روز یکشنبه مرد جوانی بر روی کاناپه‌ای در اتاق خانه‌اش به خواب رفته است؛ بوی کهنه‌ی توتون که گواه از سال‌ها دود شدن سیگار در این اتاق است، حالا با بوی نم دیوارها ترکیب شده و بویی شبیه به بوی طویله ایجاد کرده است. کاناپه‌ای که مرد جوان روی آن خوابیده یادگاری به جا مانده از قرن نوزدهم است و رنج بیش از یک قرن خدمت به بشر در جزء به جزء تار و پودش هویداست. مردان جوان در خواب رویایی می‌بینند که قرار نیست بعد از بیدار شدن آن را به خاطر آورد. رویایی واقعی که حوادث چهار روز آینده را در آن می‌بیند... ؛
Píše se rok 1943 a v nacisty okupovaném Amsterdamu vládne přídělový systém. Mladičká Hanneke se ale vyzná. Na černém trhu se pohybuje jako ryba ve vodě a dokáže obstarat většinu věcí, které lidé potřebují. Při jedné z donášek ji její pravidelná zákaznice požádá o pomoc. Nechce sehnat maso nebo petrolej. Chce, aby Hanneke našla židovskou dívku, kterou u sebe ukrývala. Vzala si jen svůj modrý plášť a zmizela neznámo kam.Hanneke zprvu ani neuvažuje o tom, že by se do nebezpečného pátrání pustila. Pak ale položí první otázku. Když dostane odpověď, chce najednou vědět víc. Postupně je vtažena do pavučiny tajemství a ohromujících odhalení, která ji zavedou až do samého srdce studentského protinacistického odboje...
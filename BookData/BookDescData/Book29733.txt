In de stilte voor de storm is de spanning bijna tastbaar... Aan de vooravond van orkaan Isaac doet de Kustwacht een gruwelijke vondst in de Golf van Mexico: een viskoeler vol met lichaamsdelen, keurig verpakt in plastic. FBI-agent Maggie O'Dell wordt met het onderzoek naar de herkomst ervan belast. Hoewel haar werk bemoeilijkt wordt door alle onrust over de naderende storm, ontdekt ze uiteindelijk dat de romp uit de koeler toebehoort aan een man uit Port St Lucie die al sinds een eerdere orkaan wordt vermist. Hoe is het in vredesnaam mogelijk dat zijn romp weken later zeker duizend kilometer verderop in een viskoeler in de Golf van Mexico ronddobbert? Tijdens haar zoektocht naar het antwoord op die vraag stuit Maggie op zeer duistere praktijken en maakt ze kennis met een kant van Florida die ze liever niet had willen leren kennen.
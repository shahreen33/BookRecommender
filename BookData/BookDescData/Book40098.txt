Olivia non vuole sposarsi. Abituata a vivere in maniera anticonvenzionale, nuota, cavalca, tira di scherma e dipinge, vendendo i suoi quadri. Tuttavia, a tre anni dal suo disastroso debutto, la situazione familiare le impone di tornare in società in cerca di marito. Viene dunque spedita presso una parente con l'intento di correggere il suo temperamento. Qui la giovane incontra Tobias, conte di Blade, un uomo freddo e rigido, sul quale esercita subito un fascino irresistibile. E quando i due vengono scoperti in una situazione compromettente nel bel mezzo di un ricevimento, Tobias decide di sposarla in fretta, ma a una condizione…
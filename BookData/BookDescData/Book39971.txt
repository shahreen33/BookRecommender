Sopravvissuto con valore alle guerre napoleoniche, il maggiore Maxwell Leighton ha fatto ritorno in Inghilterra, anche se da più di un anno ormai il suo pensiero è fisso sull'isola di Cirene. Là infatti ha conosciuto l'affascinante Carolyn Evers, con la quale ha condiviso una notte d'intensa passione e il cui ricordo gli ha dato la forza per superare l'ultimo anno di guerra. E quale meraviglia quando i loro sguardi si incrociano di nuovo a Londra, dove lei è stata inviata in missione per conto dei Custodi della Spada, un'organizzazione segreta! Sebbene Carolyn si riveli sulle prime titubante nell'accettare l'aiuto dell'uomo, ben presto l'avventura e il rischio avvincono i loro cuori in una sola, inestinguibile passione…
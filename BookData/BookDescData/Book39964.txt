Aulay Buchanan ha deciso di passare qualche giorno a pescare per rilassarsi e stare solo durante l'anniversario della battaglia in cui lui è rimasto ferito e ha perso il suo amato fratello gemello. Certo non avrebbe mai immaginato di veder spuntare dal mare una donna bellissima dai lunghi capelli neri legata all'albero di una nave che, dopo aver mormorato alcune terribili parole, sviene tra le sue braccia. E ancora più incredibile è che la giovane, riavutasi dal suo stato di incoscienza ma priva di memoria, si convinca al risveglio di essere sua moglie…
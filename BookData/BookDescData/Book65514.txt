Londra 1890: Babele, Gran Forno, Inferno e Paradiso. Capitale del Mondo Occidentale. Dai fasti di Buckingham Palace al Popolo del Sottosuolo, passando per lo sfavillante mondo della potente borghesia in ascesa. Delitti, intrighi, passioni, amore e morte. Il Crepuscolo di un’epoca, l’agonia del Lungo Ottocento che ha ormai perso la sua innocenza.Jericho è un medium dei bei salotti. Jonas un investigatore che non crede nel paranormale.Nella Londra Vittoriana l’Uomo Nero esiste davvero. I Mostri sono reali e hanno fame.Per sconfiggerli ci vuole coraggio, follia e un pizzico di disperazione.Dai bordelli per ricchi annoiati ai misteri della Londra sotterranea, dalla casa del vizio più pericolosa del West End, agli orrori di Whitechapel, un viaggio da incubo che parte dai sobborghi più infimi per salire su, fino a sfiorare la Corona D’Inghilterra.Una detective story vittoriana oscura e sensuale.
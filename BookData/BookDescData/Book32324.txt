Bea är på väg till sin väninna Anna, hon ska ha en tjejfest under lördagen. Alla ska sova över hos Anna. Bea själv kommer kvällen innan. Under kvällen berättar Anna om en upptäckt. Tidigt på lördagsmorgonen går de iväg till stället i skogen där Anna hade hittat spår av något otäckt. Senare följer de upp vad de hittade i skogen och tar sig till ett hus. De ringer på. Dörren öppnas. När de går därifrån berättar Anna att de gick till fel hus. De gör ett besök i grannhuset. Under måndagens arbete störs Bea av det som hänt under helgen. Ett foto dyker ständigt upp, men också huset de först gick till. Något där var fel. Bea har bestämt sig. Det första huset ska bevakas, och detta ska hon göra själv. Själv är bäst, själv behöver inte ta hänsyn. Väl utanför huset står hon och lyssnar. Nyfiket smyger hon in.
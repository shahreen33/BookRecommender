In Mr. Vertigo beschrijft Paul Auster de veelbewogen jaren twintig en dertig in de Verenigde Staten. De jaren van Babe Ruth, Charles Lindbergh, de gansters in Chicagoen de drooglegging. Het is ook het tijdperk waarin de verteller van deze roman, Walter Claireborne Rawley, zijn jeugd doorbrengt. Een jeugd die wordt bepaald door Meester Yehudi, een mysterieuze buitenlander die hem als wees van de straat heeft geplukt. Zijn missie: Walt te leren vliegen. En dat lukt wonderwel. Samen treden ze op in een vaudevilleact die hen door het hele, uitgestrekte Amerika van de crisisjaren voert.
Kylmä trilleri. Kuuma komedia. Ilman suojakertoimia.Heinäkuun alku suomalaisessa pikkukaupungissa: rantalomakohteen uusi omistaja on nimennyt paikan Palm Beach Finlandiksi houkutellakseen turisteja paitsi koti- myös ulkomailta. Kaupunkiin juuri palanneen Olivia Kosken perintöhuvilan keittiöstä löytyy kuollut mies. Paikalle lähetetään Keskusrikospoliisin peitetoimintayksikön paras tutkija. Hänen roolinsa: surffauksesta innostunut matematiikanopettaja. Tehtävä: selvitä mitä tapahtui – keinolla millä hyvänsä.Palm Beach Finland on trilleri, rakkaustarina ja melko pimeä komedia. Se jatkaa ylistetyn Mies joka kuoli -romaanin viitoittamaa, makaaberin huumorin sävyttämää tyylilajia – jälleen uudesta tuomaismaisesta näkökulmasta.
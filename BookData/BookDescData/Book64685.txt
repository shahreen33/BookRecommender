Berättelsen om gatukatten Bob har gått rakt in i tiotusentals svenska hjärtan. Alla som läst och älskat boken där James Bowen berättar hur han, vid ett lågvattenmärke i livet, stötte på och tog hand om den sjuka och sjabbiga gatukatten som han valde att kalla Bob, får här äntligen höra hur det gick sen ... Katten följde James vart han än gick och James en hemlös och misslyckad musiker som hankade sig fram som gatumusikant och var beroende av sin dagliga dos metadon lyckades med Bobs hjälp ta sig själv i kragen och styra in sitt liv på en bättre bana. Efter det vet vi att James skrev ner berättelsen om sig och Bob, men hur gick det sen? Vad har hänt sedan dess? I Mitt liv med Bob fortsätter James på deras berättelse. Vägen var alltjämt skakig när den första boken kom ut, men med en klok katt vid sin sida kan man komma långt. James berättar öppenhjärtligt om hur Bob fortsatt att vara hans skyddsängel, hjälpt honom genom tuffa perioder och t.o.m. livsfarliga situationer.
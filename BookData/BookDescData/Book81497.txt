Všichni kakají. Ty, tvůj bráška, maminka i tatínek. Pejsek, kočička, králíček i koník. Ale co víly a jednorožci? Kam chodí vykonávat svou potřebu pohádkové bytosti? A jak vypadají jejich hovínka? Tato vtipná a hravě ilustrovaná knížka je ideální učební pomůckou pro rodiče, jejichž děti se právě učí na nočník. Pomůže dítěti pochopit, že čurání a kakání je přirozenou součástí života a že chodit na nočník nebo na záchod je snadné. Děti se budou bavit vytahováním záložek a zjišťováním, kde jejich oblíbené pohádkové postavy zanechaly hovínka. Ať už s nočníčkem, nebo bez něj, bude to velká legrace!
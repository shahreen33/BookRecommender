A fost odată… o prințesă? Ei bine, nu! A fost odată o fetiță care voia să ajungă pe Marte. A fost o alta care a devenit cea mai bună tenismenă din lume, dar și o alta matematician și filosof. De la Elisabeta I la Malala Yousafzai, de la Amelia Earhart la Frida Kahlo, de la Marie Curie la Coco Chanel, 100 de femei extraordinare sunt portretizate în această carte de către 60 de ilustratoare din toată lumea. Regine, inventatoare, pictorițe, scriitoare, partizane, femei astronaut sau prim-ministru… modele de curaj, de perseverență și de generozitate pentru toți aceia care vor să-și împlinească visurile. „Cartea pe care ar trebui să o aibă pe noptieră orice fată.“ Forbes„Aceste povești înlocuiesc prințesele cu femei care au schimbat lumea.“ The Huffington Post„O carte ilustrată pentru fete (dar și pentru băieți) care înfățișează poveștile adevărate ale unor femei extraordinare.“ La Repubblica „Fie ca aceste curajoase pioniere să te inspire! Fie ca portretele lor să insufle fiicelor noastre credința neclintită că frumusețea se manifestă în toate formele și culorile și la toate vârstele! Fie ca toți cititorii noștri să știe că reușita supremă este să duci o viață plină de pasiune, de curiozitate și generozitate! Fie ca noi toți să ne amintim în fiecare zi că avem dreptul să fim fericiți și să explorăm lumea din jurul nostru fără opreliști!“ Elena Favilli și Francesca Cavallo
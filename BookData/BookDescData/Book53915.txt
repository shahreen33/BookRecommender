A Wrinkle in Time (Een rimpel in de tijd) van Madeleine L’Engle is eindelijk weer leverbaar! Deze fantasyklassieker verschijnt tegelijk met de grote Disney-film (met o.a. Reese Witherspoon, Chris Pine en Oprah Winfrey), die in maart 2018 op het witte doek te zien zal zijn.  Tijdens zijn onderzoek naar tijdreizen verdwijnt de vader van Meg plotseling. Samen met haar broertje Charles Wallace en hun vriend Calvin reist ze door tijd en ruimte naar een verre planeet om hem te zoeken. Onderweg krijgt het drietal te maken met de Machten van de Duisternis en moet Meg haar broertje redden uit handen van het Kwaad. Zal het ze lukken om hun vader te vinden?Deze fantasyklassieker heeft decennialang vele generaties weten te inspireren en is nog steeds geliefd bij kinderen en hun ouders over de hele wereld.‘Dit was mijn favoriete kinderboek. Niet alleen had ik een echte band opgebouwd met de denkbeeldige personages, maar door dit boek zag ik de magie van het verhalen vertellen en de kracht van het geschreven woord.’Dan Brown, auteur van o.a. De Da Vinci Code en Oorsprong
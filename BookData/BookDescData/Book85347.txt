Come reagisce un padre di fronte a una figlia adolescente? Vorrebbe far finta di niente, come è tipico di ogni genitore. Peter, invece, è costretto ad aprire gli occhi: sua moglie va per sei mesi negli Stati Uniti per un esperimento scientifico e lo lascia solo con Tammy, la "bambina" quattordicenne e Toby, il fratellino più piccolo.Risultato: panico per i fidanzati, le pettinature, la scuola, le feste di Tammy ed esaurimento per le manie di Toby. Così, tra uno stress e l'altro, il povero papà non riesce a lavorare al suo Grande Romanzo... Chi lo salverà?
Opowieść Bamma jest tak piękna, jak jest straszna, jest tak budująca, jak tragiczna… W jego relacji znajdziemy wszystkie tragiczne elementy, nieodłączne dla doświadczeń żołnierza na najcięższym froncie II wojny światowej – froncie wschodnim – przy czym żołnierza innego niż większość, bo przecież przede wszystkim lekarza-chirurga, przez którego ręce przechodzi nieuchronny „produkt uboczny” pól bitewnych.Peter Bamm w kampanii na wschodzie uczestniczy od jej pierwszych godzin. Przechodzi poprzez walki na Krymie i u podnóża Kaukazu, aż do tragicznego finału, gdy w huku i dymie walącej się w gruzy Rzeszy nieliczni szczęśliwcy ewakuują się z Helu.Autor obala „mit niewiedzy o zbrodniach nazistów żołnierza niemieckiego”. Nawet on, zdeklarowany antyhitlerowiec, przyznaje, że wiedział o zbrodniach ludobójstwa na terenach podbitych.Najbardziej zaskakującym wnioskiem płynącym z lektury „Niewidzialnej flagi”, niejako od razu umiejscawiającym relację Bamma wśród najwybitniejszych dzieł o froncie wschodnim, jest to, iż… właśnie dokładnie tak było, jak opisuje to autor.dr Curt „Peter Bamm” emmrich (1897-1975)Niemiecki lekarz-chirurg, wielokrotnie odznaczany oficer na frontach I i II wojny światowej. Jako lekarz okrętowy odwiedził najdalsze zakątki globu, zapoznając się z kulturą i historią różnych narodów, co nalazło odzwierciedlenie w jego światopoglądzie i twórczości. Autor licznych książek podróżniczych i historycznych, esejów i artykułów. W czasie II wojny światowej jako chirurg i dowódca wysuniętej kompanii medycznej służył w 50 Dywizji Piechoty Wehrmachtu, z którą przeszedł cały szlak bojowy, w tym pełną kampanię rosyjską aż do zniszczenia dywizji w kotle w Prusach Wschodnich w 1945 roku. „Niewidzialna Flaga” jest niepowtarzalnym zapisem doświadczeń autora z frontu wschodniego w latach 1941–1945.
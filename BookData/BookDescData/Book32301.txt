Ulli blir uppringd till jobbet en måndag tre veckor innan jul. Det är hennes man, Peter, som ringer. I samtalet konstaterar han kallt att han flyttar samma kväll, han har träffat en annan kvinna.Hela Ullis liv rasar ihop. Hon som trodde att hon hade ett stabilt äktenskap, en stark familj och ett bra liv på alla plan. Allt ställs på sin spets. Under tre dramatiska veckor där precis allt händer som inte får eller kan hända, får läsaren följa Ulli och hennes liv.Tre Veckor är ett enda crescendo i ett snabbt tempo, där man ska vända blad, sida efter sida, för att hela tiden få veta vad som ska hända nu – kan det hända något mer? – och det kan det – tre veckor innan jul!
Zestien jaar geleden werd het koninkrijk Winter onder de voet gelopen door de kwaadaardige koning Angra. De Winterianen werden tot slaaf gemaakt en hun magie werd hun afgenomen. Alle hoop is nu gevestigd op de acht mensen die wisten te ontsnappen en sindsdien op de vlucht zijn. Meira was nog maar een baby toen Winter werd aangevallen en kent alleen het leven als vluchteling. De Winterianen zijn vastbesloten om hun rijk ooit terug te veroveren en ondernemen daarvoor gevaarlijke verkenningstochten, waarbij Meira tot haar frustratie nooit mee mag. Dus wanneer ze iets opvangt over een antiek medaillon dat Winter zijn magie kan teruggeven, besluit ze er stiekem achteraan te gaan om zichzelf te bewijzen.
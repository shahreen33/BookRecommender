Mitt i de hastiga stegen in till rummet lyckades Jennie sätta krokben på sig själv, tappa balansen helt och landade på golvet med en duns. Rodnad spred sig som en löpeld över hennes kinder där hon låg platt på golvet, halvvägs in till salongen. Sky, som inte hunnit fånga upp henne stod nu på knä vid hennes sida och såg orolig ut. 	Hans hand vilade mot hennes rygg medan hon hämtade sig och försökte finna styrkan att tränga undan sin förlägenhet. Den lätta beröringen fick kinder att hetta till ytterligare, pulsen att öka och innan hans hand lämnade hennes kropp kändes det som om hans fingrar lätt smekt ryggen. Men det hade säkert varit hennes fantasi som spelat ett spratt.
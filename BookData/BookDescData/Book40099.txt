Lo chiamano l'"Uomo perduto", è stato allevato dai lupi e non conosce la civiltà. Un vero caso da letteratura scientifica! Ora che è stato catturato, il giovane bello e selvaggio dell'Ontario è allo studio di un gruppo di scienziati e solo Sydney, figlia di uno dei rinomati studiosi di biologia etica che lo tengono prigioniero, cerca di scrutare l'animo dello sconosciuto oltre ogni apparenza. C'è qualcosa di irresistibile in quello sguardo che la implora di salvarlo, nonostante la ruvidezza dell'aspetto. Sydney si adopera con dolcezza per ottenere la sua fiducia. Guidata dalla compassione e dal desiderio riesce a instaurare un rapporto così intenso da scatenare nel selvaggio i ricordi di una passata tragedia, ma soprattutto un nuovo, accesissimo sentimento…
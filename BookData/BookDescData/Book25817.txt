In het laboratorium waar ze onderzoek doet naar zeldzame snavel-misvormingen bij mezen doet niets ornithologe Caroline Van Hemert nog denken aan de reden waarom ze ooit biologie is gaan studeren. Ze voelt zich opgesloten. Om haar vuur te hervinden zit er maar één ding op: weer naar buiten gaan, de natuur in! Ze besluit met haar man een tocht van 6500 kilometer naar de diepste wildernis van Alaska te ondernemen. Vanuit Washington reizen ze, afwisselend op ski’s, in een kano en te voet, via de oerbossen van Brits Columbia, tot ver boven de Arctische grens. Ze doorstaan grote gevaren en ondergaan grootse ervaringen – van ontmoetingen met walvissen op zee, tot lang gedroomde waarnemingen van de meest zeldzame vogels van Noord-Amerika. Met de zon als kompas is een indrukwekkend persoonlijk memoir en nature writing van hoog niveau. Net als schrijvers als Helen MacDonald en Robert Macfarlane beschikt Caroline Van Hemert over het talent om te beschrijven wat het precies is, dat overweldigende geluk van buiten zijn en de natuur écht te beleven.
Tory Brennan, nichtje van gerenommeerd forensisch antropoloog Temperance Brennan, is de leider van een groep tiener-'sci-philes' die op een afgelegen eiland aan de kust van SouthCarolina wonen. Wanneer ze een hond redden die voor medische experimenten zou worden gebruikt, worden ze blootgesteld aan een onbekend virus dat hun levens voorgoed zal veranderen.Niet lang nadat ze met het virus in aanraking zijn gekomen, merken Tory en haar vrienden dat ze verscherpte zintuigen hebben en dat hun reflexen megasnel zijn. Ze moeten hun wetenschappelijke nieuwsgierigheid combineren met hun nieuwgevormde fysieke gaven om een verjaarde misdaad op te lossen die plotseling volop in de belangstelling staat. Alleen moeten ze daarvoor wel lang genoeg in leven blijven...
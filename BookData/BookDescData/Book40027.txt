Questo è il primo volume che dedichiamo all'Heroic Fantasy al "femminile". Pensiamo di non andar errati nell'affermare che questa è la prima antologia del genere che vede la luce nel nostro Paese.Costituirà per voi sicuramente una gradita sorpresa vedere come le scrittrici d'oltreoceano si siano espresse felicemente in un settore che era sempre stato considerato tipicamente maschile. Non a caso questo volume ha vinto il massimo riconoscimento alla Sesta Convention Mondiale della Fantasy.Il cast peraltro è veramente di prim'ordine: andiamo dalla Bradley alla Norton, dalla Tanith Lee alla Margaret St. Clair, dalla Cherryh alla Joanna Russ, ma queste sono solo alcune tra le tante tutte altrettanto valide che hanno dato vita a quest'opera, a riprova di un complesso di racconti tutti estremamente affascinanti e di notevole livello.Jessica Amanda Salmonsson è fuor di dubbio la migliore antologista statunitense per quanto ha tratto con le raccolte di racconti e romanzi frutto della penna di scrittrici di fantasy e di fantascienza.I testi originali dai quali è tratto il presente volume, AMAZONS e AMAZONS II, costituiscono ormai dei classici nel settore e comunque dei punti di riferimento obbligatori per tutti coloro che vogliono avere una visione panoramica della narrativa di Heroic Fantasy.Da molti anni presente nel campo della fantascienza, la Salmonsson sta attualmente curando una nuova antologia che avrà per tema: "La Donna tra le Stelle".
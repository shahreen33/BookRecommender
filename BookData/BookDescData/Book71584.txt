L'assassinio di un barbone, anche se calza scarpe inspiegabilmente eleganti e costose, non è un evento che possa commuovere i commissariati di Barcellona, come di ogni parte del mondo. Il cadavere viene ritrovato sul limitare di un parco e la celebre coppia di investigatori di Barcellona, Petra Delicado e Fermin Garzón, si trova ad esplorare uno degli ambienti più emarginati della nostra società. Un viaggio attraverso un mondo oscuro, spesso brutale, imprevedibile e un po' folle che vive in parallelo al nostro mondo, cosiddetto "normale".
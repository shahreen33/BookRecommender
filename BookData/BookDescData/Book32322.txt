Amanda Berger lever ett tryggt och tillrättalagt liv tillsammans med sin man och deras två tonårsdöttrar i en Stockholmsförort där ytan är allt, och där det är viktigare att vara lyckad än lycklig.När hon blir uppsagd från sitt jobb håller hon det hemligt för sin omgivning och börjar istället trassla in sig i lögner. Lögnerna växer och snart finner sig Amanda leva ett fullskaligt dubbelliv. På helgerna är hon den ansvarsfulla tvåbarnsmodern i villan i Bromma. I veckorna är hon den ensamstående ”flygvärdinnan” i innerstan, som jobbar extra i en second hand-butik, får nya vänner och skaffar sig en yngre älskare.Allt rullar på och Amanda trivs med sin nya tillvaro, ända tills den dag hon upptäcker att hon inte är den enda som ljuger.Äta kakan och ha den kvar är en underhållande roman för alla som letade efter den rätte tillsammans med Bridget Jones och levde singelliv samtidigt med kvinnorna i Marian Keyes romaner, men som har vuxit upp och idag har hus, barn och pensionssparande.Kristin Emilsson är född 1973 i Stockholm och arbetar som interaktionsdesigner. Äta kakan och ha den kvar är hennes debutroman.
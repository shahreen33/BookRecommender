Winter 1313. Het leven van de 15-jarige Grimpow verandert voorgoed, wanneer hij in de sneeuw een lijk aantreft van een onbekende ridder. In de bevroren hand van de overledene vindt hij een gladgepolijste, ronde steen en een verzegelde brief. Al snel onthult de steen haar vreemde krachten: wanneer Grimpow de geheimzinnige tekens in de brief blijkt te kunnen ontcijferen, smelt het lijk in de sneeuw.Zodra het hun ter ore komt, zetten de koning van Frankrijk en paus Clemens hun zinnen op de magische steen. Aldus begint een wonderbaarlijk avontuur waarin Grimpow en zijn vriend Durlib een reis maken door de mysterieuze middeleeuwen. Tempelierslegendes, raadselachtige genootschappen, de steen der wijzen en de heilige graal, nobelen, alchemisten, monniken en bandieten, krijgers en kroegbazen bewonen de pagina's van deze adembenemende roman voor jong en oud.
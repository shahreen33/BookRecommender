Vei har gjort sina gudar stolta. Hon är deras obesegrade förkämpe i meistarileikir. Men det brutala gladiatorspelet är långtifrån över och det blir allt svårare att skilja vän från fiende. Till slut står Vei inför ett avgörande val. Vad är värt att slåss för? Och hur mycket är hon beredd att offra? Vei - bok 2 är den avslutande delen i en episk fantasyberättelse inspirerad av nordisk mytologi. Den har hyllats av såväl läsare som kritiker och översatts till flera språk. Sara Bergmark Elfgren har skrivit den prisbelönade romanen "Norra Latin" och succépodden "P3 Serie: De dödas röster". Hon är en av författarna bakom "Cirkeln", och de andra böckerna i Engelsforsserien, som har översatts till tjugofem språk och filmatiserats. Hon skriver även för teater, film och tevespel.Karl Johnsson är en av tecknarna bakom "Berättelser från Engelsfors". Han debuterade 2010 med serieromanen "Mara från Ulthar" och är även verksam som illustratör.
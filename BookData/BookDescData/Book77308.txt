Nell är tjugosex år och har aldrig har varit i Paris. Hon har aldrig ens varit på en romantisk weekend någonstans. Att åka utomlands är inte riktigt hennes grej. Men när Nells pojkvän struntar i att dyka upp vid tåget har hon chansen att bevisa för alla inklusive sig själv att hon kan vara självständig och modig. Väl i Paris hittar Nell en version av sig själv som hon inte visste existerade Kortromanen Ensam i Paris är romantisk och charmig verklighetsflykt när den är som bäst.I den andra kortromanen Smekmånad i Paris får vi möta Liv och Sophie från Sophies historia, många år tidigare. Sophie, som är från landet, sveps med i den glamorösa Belle epoque-tillvaron i Paris, men upptäcker att ett liv med en hyllad konstnär som Edouard kan vara komplicerat. Ett århundrade senare följer Liv i hennes fotspår; efter en hastig romans blir smekmånaden i Paris inte riktigt så romantisk som hon hoppats De kortare novellerna bjuder på ett galleri av kvinnor mitt i vardagslivet, där stora som små ämnen blir oförglömliga historier i Moyes skickliga händer.
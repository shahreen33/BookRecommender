Nikki's jeugdliefde Koen heeft haar verlaten. Zij kan zich daar niet bij neerleggen en zet alles op alles om hem terug te krijgen, tot ze erachter komt dat ze al maanden dagelijks in de trein zit met een aantrekkelijke man die perfect bij haar past.Die man is Thijs. Zijn vriendin Roos heeft onlangs haar affaire met een collega aan hem opgebiecht. Ze hebben besloten samen verder te gaan, maar Thijs heeft het er moeilijk mee. Dus wanneer hij aan de praat raakt met het meisje in de trein, vertelt hij haar dat hij single is. Zo voelt hij het namelijk ook.Roos doet haar best om na haar misstap haar relatie met Thijs te redden. Als ze via via hoort dat hij is gesignaleerd met een andere vrouw, wil en kan ze dat niet geloven. Het zal toch niet waar zijn dat ze háár Thijs verliest aan een ander?
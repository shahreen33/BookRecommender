Berlín v roce 1929: politické pouliční bitky, ilegální noční kluby – život ve městě připomíná tanec na vrcholu sopky. Berlínská policie se v té době proslavila moderními vyšetřovacími postupy, ale když se mladý a ambiciózní komisař Gereon Rath pustí na vlastní pěst do vyšetřování vraždy, brzy si proti sobě poštve nejen podřízené, ale i nejvyšší policejní představitele.
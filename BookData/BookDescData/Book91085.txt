Vlak voor Mrs. Polifax met haar man Cyrus naar Thailand vertrekt - dit keer voor een zorgeloze vakantie - komt de CIA bij haar met het verzoek daar een pakje in ontvangst te nemen. Een eenvoudige, ongevaarlijke opdracht, verzekert men haar. Maar op de afgesproken tijd en plaats treft ze slechts een man met een mes in zijn hart aan en wordt Cyrus vlak voor haar ogen ontvoerd. En zo begint voor haar een nieuw, ijzingwekkend avontuur, waarin zij het moet opnemen tegen oorlogszuchtige rebellen en de opium-mafia, met wie een topman van de CIA nauwe betrekking lijkt te hebben.
Op de achterflap:"Wat als je vader ineens niet je vader blijkt te zijn?"Nadat de moeder van Lucia en Dani is opgenomen in een verpleeghuis ontdekken de zussen dat ze het jarenlang niet zo nauw heeft genomen met de waarheid. Als een DNA-test uitwijst dat Dani en Lucia geen zussen maar halfzussen zijn, besluiten ze in de zomervakantie te vertrekken naar Italië om te ontdekken wie dan wel Lucia's biologische vader is. Maar in plaats van antwoorden, komen er juist steeds meer raadsels en vragen over het verleden.Eva de Wit schreef 'Een huis in Frankrijk' en 'Een zomer in Frankrijk', waarmee ze haar naam stevig vestigde als auteur van zomerse feelgoodromans. Met 'Weerzien in Italië' zet ze die lijn voort. Spanning, romantiek en zonneschijn, dat is Eva de Wit.
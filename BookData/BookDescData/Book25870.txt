Leo Meersman is een van de ergste seriemoordenaars van de laatste decennia. In 2002 kreeg hij levenslang voor het misbruik en de moord op zes jongens. Volgens hoofdinspecteur Michel Masson waren het er zeven. Hij weet zeker dat ook de vijfjarige Arne in de handen van Meersman is gevallen, maar hij heeft het nooit kunnen bewijzen. Jaren later geeft Meersman de moord alsnog toe, maar hij weigert te zeggen waar de jongen begraven ligt. Een tijdje later trekt hij zijn bekentenis ook weer in. Zonder lichaam, geen bewijs, maar ook geen verklaring voor de familie. Het is een cold case die al een halve carri√®re door Massons hoofd spookt en hem raakt in zijn ziel. Dan komt de dag dat de moordenaar op zijn sterfbed ligt en Masson wil zien: hij wil hem iets vertellen...
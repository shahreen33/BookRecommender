Geronimo studia filosofia alla Normale di Pisa ma sogna di fare il disc-jokey. Libero studia matematica e cerca di sfogare la sua rabbia nel pugilato. Gigio frequenta ingegneria, ha una madre soffocante e problemi di identità sessuale. Tiziano, detto il Ghigna, è stato cacciato di casa quando ha smesso la scuola superiore. Anima nera del gruppo, tira avanti spacciando coca, fumo e pasticche.Durante un sabato sera incappano in un posto di blocco della Polizia e fanno l'unica cosa che possono per far sparire le 15 pasticche che hanno con loro: le ingoiano tutte.L'euforia per lo scampato pericolo cede presto il passo alla preoccupazione per aver ingerito una dose eccessiva di ecstasy. Lo sballo arriva con violenza e i ragazzi non perdono solamente i freni inibitori ma anche la concreta percezione della realtà.Crimine e sangue irrompono nella vita dei protagonisti, che si trovano costretti ad affrontare un problema più grande di loro e a ripensare in modo profondo la loro condotta esistenziale.Tra equivoci, improbabili soluzioni e paranoie, i quattro ragazzi vivranno la notte più folle della loro vita, cercando di escogitare un modo per tirarsi fuori dai guai.Ma il loro piano avrà una sola controindicazione: se fallisce, rischiano di lasciarci la pelle.
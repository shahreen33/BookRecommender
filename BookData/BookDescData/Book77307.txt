Har du någon gång försökt resonera med din partner och ingenting gick som du tänkt dig? Eller i förvirring lämnat ett möte med känslan att du inte begrep dig på de övriga i rummet? Och värst av allt: vissa verkar aldrig förstå vad du säger – hur tydlig du än är. Visst är det ett mysterium?Välkommen till en rad uppfriskande aha-upplevelser – möjligen även en eller annan åh nej-upplevelse - och med lite flyt är det inte du som är idioten. Efter att ha läst den här boken kommer du att förstå vad din omgivning egentligen vill säga dig. Jag garanterar att du radikalt kommer att minska mängden idioter i din omgivning, hälsar Thomas Erikson.Omgiven av idioter beskriver konkret och underhållande en av världens mest spridda metoder för att sortera olikheterna inom mänsklig kommunikation. Via den vetenskapliga bakgrunden, genom vardagens möten, ger den ett konkret hjälpmedel att förstå de viktigaste skillnaderna mellan olika kommunikations­stilar. Den visar på en av de vanligaste orsakerna till konflikter i vardagen – dålig kommunikation. Och den ger dig som läsare svaret på frågan: vad gör jag åt det? Efter att ha läst boken kommer ingenting att se ut som förr.Thomas Erikson är beteendevetare, coach, föreläsare, ledarskapstränare och författare. Han driver en konsultverksamhet med fokus på att förändra beteenden inom olika typer av organisationer, och coachar ett antal chefer varje år inom det svenska näringslivet.
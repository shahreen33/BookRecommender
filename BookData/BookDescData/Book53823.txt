Wat als je leeftijdstechnisch wel volwassen bent, maar jij daar lak aan hebt? Wat als iedereen om je heen baby's krijgt, maar jij amper een vetplantje in leven kunt houden? Wat als je auto's mag besturen, maar je er liever eentje van Lego bouwt? En is het erg dat je liever M&amp;M’s eet als ontbijt dan overnight oatmeal met havermelk en chiazaad?Nee hoor. In Volwassen worden is optioneel laat Marloes de Vries aan de hand van vreselijk herkenbare situaties zien dat volwassen worden is wat je er zelf van maakt. En dat kan prima met pannenkoeken met stroop in plaats van hors d'oeuvres met olijven (want wie vindt olijven überhaupt lekker?!).
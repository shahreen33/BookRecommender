In een naamloos land wordt na een decennium oorlog een nieuwe weg aangelegd die de twee helften van het land met elkaar moet verbinden. Twee buitenlandse werknemers zijn verantwoordelijk voor de voltooiing ervan. Terwijl de een avontuurlijk is, het nachtleven en de mensen wil ervaren, wil de ander het liefst zo snel en goed mogelijk de klus klaren. Gaandeweg worden de beide mannen geconfronteerd met de absurditeit van hun werkzaamheden en de verregaande gevolgen die hun aanwezigheid in het land heeft.
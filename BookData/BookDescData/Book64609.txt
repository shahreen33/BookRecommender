När Rutan skriver ner vad hon önskar sig i julklapp hamnar en kompis överst på listan. Men Rutan är rädd att det kan bli lite knepigt för tomten att fixa det. Som tur är dröjer det inte länge förrän hon hittar en alldeles själv. En som kan göra sig osynlig. En som gärna äter metallskrot till middag. En som har kommit vilse och längtar hem.En rolig och stämningsfull berättelse om längtan och vänskap av Ingelin Angerborn med fantastiska illustrationer av Per Gustavsson. Underbar högläsning för alla stora och små som otåligt väntar på julen.
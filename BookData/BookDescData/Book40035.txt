Attento a quello che sogni, perché potresti essere esaudito.Cameron Sanders è il classico bravo ragazzo della porta accanto: membro attivo nella sua comunità scolastica, studente zelante, atleta promettente e, teoricamente, senza alcun problema al mondo. Eppure Cameron un problema ce l’ha: si chiama Lawrence Lawson, il bello e impossibile, ex-teppista redento, compagno di squadra, suo migliore amico e grande amore a senso unico.Cameron è rassegnato al fatto che dichiararsi a quell’eterno donnaiolo sia come fare harakiri, perciò la sua vita scorre nella monotona quotidianità, fino a quando non si ritrova tra le mani una sfera eburnea, legata a una leggenda che affonda le radici nel mito classico... E Cam non sa che, talvolta, i desideri possono avverarsi...-- Stordito, guardo verso lo specchio a figura intera, nell’anta aperta dell’armadio: appare davanti a me un bel cane, di taglia medio-grande.Un golden retriever, per la precisione. Giovane. Ma non più cucciolo.Mi avvicino ipnotizzato al vetro freddo, finché il mio naso umido non vi si posa contro.Sono io, quello.Alzo la zampa anteriore destra, ancora scettico. E il mio sosia canino compie il medesimo gesto. Faccio un giro di 360° su me stesso, ma ottengo lo stesso risultato.Okay. Prova finale: mi concentro e... scodinzolo. Un dondolio cadenzato mi risponde. Non c’è ombra di dubbio.Quell’essere pulcioso, che mi sta guardando allo specchio, sono io.Merda. Merda. Merda.--POSSIBILI SPOILER:Temi: primo amore, friends to lovers, coming out, omosessualità, bisessualità, omofobia, high school, sportivo, menzione di mitologia greca.Genere: M/M romance, contemporaneo, young adult, accenni di sovrannaturale e mutaforma transitorio.- Romanzo autoconclusivo -
I ett höghus bland många i ett område där belysning och hissar går sönder snabbare än någon hinner laga dem bor Benjamin och hans bror högst upp i en kall, grå lägenhet. Med en död mamma och en försvunnen pappa är de utlämnade åt sitt öde och dem som säger sig vilja väl. Benjamins brorsa, Monstret som han kallas, är nästintill omänskligt stark, men med förstånd som en tvååring. Nu är det upp till Benjamin att se till att de överlever.När Monstret blir livvakt åt ställets värsta smågangster öppnas nya möjligheter. Helt plötsligt finns det pengar i hemmet, men insatserna ökar för varje dag. Hur mycket kan man offra för en dröm? Sin egen bror?Min bror Monstret är en saga noir där alla regler är satta ur spel.
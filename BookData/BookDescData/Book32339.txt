New York har decimerats av krig och pest, och större delen av invånarna har tvingats migrera till underjordiska enklaver, där den förväntade livslängden knappt överstiger tjugo år. När Deuce fyller 15 intar hon rollen som Jägarinna, och hon paras ihop med Fade, en tonårig Jägare som bodde uppe på ytan när han var liten.När de upptäcker att den angränsande enklaven håller på att utplånas av tunnelmonster - Freaks - som tycks bli allt mer organiserade, så vägrar de äldre att ta hänsyn till deras varningar. Och när Deuce och Fade försätts i exil från enklaven, måste flickan som fötts i mörkret överleva i dagsljuset - vägledd av Fades avlägsna minnen - i ruinerna av en stad vars befolkning förtvinat till några få farliga gäng.Ann Aguirres rafflande roman är berättelsen om två unga människor i en apokalyptisk värld, som ställs inför faror - och känslor - som de aldrig tidigare upplevt.Enklav är den första boken i hennes Razorland-trilogi.
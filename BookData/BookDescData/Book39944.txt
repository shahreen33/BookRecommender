Nick Mancino è un ex Seal della Marina, poi membro dell'Hostage Rescue Team dell'FBI, ora nell'ASI. Nick dalla vita ha sempre ottenuto tutto ciò che voleva, ma l'elegante virologa dagli occhi azzurri Kay Hudson continua a sfuggirgli. Dopo il bollente bacio che si sono scambiati tempo prima, la ragazza ha preso a evitarlo in ogni modo, ma ora lui è deciso a giocarsi il tutto per tutto. Nick non sa che, nonostante l'irresistibile attrazione che prova per lui, Kay è costretta a stargli lontana per portare a termine la missione affidatale da una sua amica prima di morire. Contro ogni pericolo e ogni evidente minaccia, tuttavia, la loro unione è ormai scritta nel destino…
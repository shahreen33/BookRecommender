En man hittas mördad på Clara Norra Kyrkogård och fallet hamnar på åklagare Tom Westers skrivbord. Snart går det upp för honom vem mannen är: barndomsvännen Michael Strand, vars stora hjärta och dåliga samvete lett honom hela vägen till heroinsprutorna på Sergels Torg. Samtidigt vaknar Simon Nobelius, mångmiljardären som lever jetsetliv, upp i Djursholm i en sedvanlig bakfylla. Allt är som vanligt tills ett mail landar i hans inkorg, med en länk till en artikel om en mördad man på en kyrkogård i centrala Stockholm. Tre män och tre vitt skilda liv sammanbundna av en trettio år gammal hemlighet. Och nu har det förflutna hunnit ikapp dem. Hela händelsekedjan sätts igång av en träask innehållande en ros, med texten Memento Mori inristad på locket ÅSA BONELLI debuterade med Stanna innan du går och har skrivit flera omtyckta feelgoodromaner sedan dess. Minns att du ska dö är hennes första spänningsroman och den första av hennes böcker som kommer ut på Louise Bäckelin Förlag. En historia som spänner över tre decennier, där det förflutna möter nuet och där illvilja och grymhet inte har någon ålder.
Min man och jag var lyckligt gifta. Vårt liv bestod av mycket arbete, rikt umgänge, resor, vandringar i Alperna och operakvällar. Livet var bekymmerslöst. Problemen i vår relation började när jag upptäckte att vår äldste son var annorlunda.Under loppet av nio månader slogs mitt liv i spillror. Alla våra tre barn diagnostiserades med autism, utvecklingsstörning och betydande utvecklingsförsening till följd av en ytterst ovanlig genmutation med endast tre kända fall i världen.Min man lämnade mig och barnen för ett nytt liv utan oss i Tyskland. Han ville som han sa köra Porsche igen. Mamma avled i bukhinnecancer och pappa drabbades av en allvarlig sjukdom. Jag förlorade nästan fotfästet.Det här är min berättelse. Gunilla Lindh (f. 1968) är civilekonom från Handelshögskolan i Stockholm och har en Master of Science in Economics and Business. Hon arbetar som managementkonsult.Cecilia Berglund (f. 1967) har en jur. kand. från Stockholms universitet. Hon arbetar som skribent och auktoriserad Stockholmsguide.
Een perfecte illusie van de Nederlandse Annette van Luyk is perfect voor de fans van Suzanne Vermeer.Hoe dom kun je zijn om in te gaan op de avances van een vaag figuur op een datingsite? Dat vraagt Ellen – gescheiden, kinderen het huis uit – zich ook af, wanneer ze bedrogen uitkomt na een hevige online verliefdheid. Gedesillusioneerd en bijna bankroet, besluit ze het er niet bij te laten zitten. Ze gaat op zoek naar de man die haar zo heeft belazerd. Dat brengt haar naar Ghana, Afrika, waar ze zich steeds verder verdiept in de praktijken van de ‘Sakawa-boys’, jongens die op slinkse wijze Westerse vrouwen tot hun slachtoffer maken. Maar haar zoektocht is niet zonder gevaren…
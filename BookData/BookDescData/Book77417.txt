L'arte tutta femminile di accettare il passato così da rafforzare, attraverso il perdono e l'amore, gli indissolubili legami familiari.Meg, a fronte di una novità capace di sconvolgerle l'esistenza, decide di riunire le donne della sua vita nella casa sul lago in cui la sua famiglia ha trascorso giorni felici fino a quando il drammatico incidente che ha causato la scomparsa di Bunny, la sua sorellina minore, non ha cambiato drasticamente le cose... Sorelle, zie e cugine oggi fanno quotidianamente i conti con realtà più complicate di quelle che si sarebbero immaginate durante le estati della loro infanzia. Ma, richiamate dal forte legame di sangue che le unisce, decidono di riprendere in mano il loro passato con l'aiuto di alcuni vecchi album di fotografie e di rinascere dalle proprie ceneri come fanno le fenici. I ricordi riaffiorano e, insieme a questi, anche dei terribili segreti in grado di cancellare per sempre l'affetto che le tiene unite oppure, perché no, renderlo ancora più forte.
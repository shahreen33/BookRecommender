Eleverna på Vingelskolan arbetar med Tema Havet när skolans bibliotekarie, Inga Blad, plötsligt upptäcker att hennes älskade guldfisk, Shakespeare, har blivit alldeles randig. - Shakespeare är sjuk! ropar Inga förfärat. Men är guldfisken verkligen sjuk eller har någon bytt ut honom? Skolvaktmästare Tores Detektivbyrå har fått ett nytt uppdrag, och tillsammans med skolbarnen Klara och Otto får Tore fullt upp med att lösa det kluriga fallet.
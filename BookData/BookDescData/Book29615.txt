Ongelofelijk maar waar: in de zomer van 2016 wordt even buiten het kalifaat van Islamitische Staat een jonge vrouw aangetroffen, rennend door de woestijn, met twee kleine kinderen aan haar arm. Ze heet Laura, is 20 jaar oud en komt uit ‘Sweet Lake City’. Ze is ontsnapt. Ze huilt. Ze wil naar huis, terug naar Zoetermeer. Haar vader zet een reddingsactie op touw, met hulp van schimmige privémilitairen. Op Schiphol wordt Laura echter direct gearresteerd. Ze zou gestuurd zijn met een opdracht om een aanslag te plegen namens IS, zo vermoedt het Openbaar Ministerie. En waar is Ibrahim, de knappe jihadist uit Alkmaar voor wie ze alles opgaf? Laura uit Zoetermeer wordt Laura H. op de terroristenafdeling in Vught: de eerste vrouw die vanuit het kalifaat terugkeerde naar Nederland — récht in het oog van een mediastorm.Thomas Rueb (1986) is verslaggever bij NRC Handelsblad. Hij won in 2017 De Tegel-publieksprijs — de belangrijkste prijs in de Nederlandse journalistiek.
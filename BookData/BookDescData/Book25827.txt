Jij denkt dat je me kent.Jij denkt dat je me begrijpt.Dat doe je niet. Ik bloed voor jou.Psycholoog Joe O'Loughlin wordt op een nacht opgeroepen als zijn dochters beste vriendin Sienna Hegarty is verdwenen. Joe vindt het meisje, besmeurd met bloed en niet in staat te praten. Het lichaam van Sienna's vader wordt gevonden in haar slaapkamer, zijn keel is doorgesneden, zijn schedel ingeslagen. Ondanks het overtuigende bewijs blijft Joe O'Loughlin geloven in Sienna's onschuld en hij verdiept zich in de zaak. Zijn onderzoek leidt hem naar een wereld van seksueel misbruik, chantage en politieke intriges. Samen met een oude vriend, de voormalige politie-inspecteur Vincent Ruiz, gaat Joe op zoek naar de dader. Dan begint de wanhopige zoektocht naar een man die jarenlang ongestraft de vreselijkste misdaden wist te plegen.
Det är den sista lördagen i november. Elvaårige Mikael går runt på stadens julmarknad. Då ser han en mystisk tomte vid ett bord i en gränd. Jultomten säljer ingenting. Istället erbjuder han Mikael att vara med på ett spel. Det handlar om att göra något kul, intressant eller nyttigt varje dag fram till jul. Instruktionerna om exakt vad han ska göra kommer som ett sms i mobilen klockan tre varje dag. Självklart står ett fint pris på spel.Tomtespelet är en julkalender i bokform. Ett spännande kapitel varje dag från den första till och med den 24 december. Kommer Mikael att klara av alla uppdrag?Som att hugga en julgran och göra en snögubbe, trots att det inte finns någon snö? Hur gör man något intressant av att koka julgröt? Och tomten - finns han verkligen på riktigt? Det gäller att hänga med ända fram till den dramatiska upplösningen på julafton.
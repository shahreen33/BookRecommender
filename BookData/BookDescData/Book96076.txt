Sommaren då Anette Grankvist fyllde arton lovade hon sig själv tre saker som hon skulle göra i livet: köra motorcykel, köpa ett hus och klara sig själv. Så här nitton år senare har hon i alla fall klarat sig själv. Hon har inte varit på en riktig dejt på den här sidan millennieskiftet. Hon bor kvar i hyresrätten i Skogahammar och jobbar på Mat-Extra. Och hon har inte ens körkort för bil.Allt det här var helt rimligt så länge hennes dotter bodde hemma. Men när dottern flyttar till en annan stad upptäcker Anette att det är en sak att vara ensamstående mamma med barn, och en helt annan att vara det utan. Hon hade ingen aning om att livet bestod av så mycket tid.Därför verkar det som en bra idé att börja ta motorcykellektioner, lära känna sin egen mamma mitt under hennes pågående senildemens och kasta sig ut i en galen förälskelse. Men det visar sig snart att det här med frihet och äventyr är betydligt mer komplicerat än Anette tänkt sig.Livet, motorcycklar och andra omöjliga projekt är en varm och humoristisk roman om kärlek, vänskap och hur man finner sina drömmar — och vågar följa dem.
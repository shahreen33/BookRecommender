Een volbloed Coppers: een meesterlijk plot, mysterieuze wendingen en een kwetsbare Liese Meerhout.Als commissaris Liese Meerhout een telefoontje krijgt uit Oxford, is ze niet weinig verbaasd: haar ex-vriend Simon vraagt haar de verdwijning van een studente te onderzoeken. Ze wimpelt hem af: zij en haar team hebben de handen vol met de moord op een onbekende professor. De man werd zwaar toegetakeld en een kostbaar manuscript over middeleeuwse fabeldieren is verdwenen. Een roofmoord voor een onverkoopbaar museumstuk? Hoofdinspecteur Michel Masson likt als enige zijn vingers af bij het onderzoek in de mooie privébibliotheek van de professor. Maar alle sporen leiden naar Oxford. Liese volgt zoals steeds haar intuïtie. Ze steekt het Kanaal over en bezorgt haar Britse collega's een hoge bloeddruk bij haar koppige zoektocht naar het boek en het verdwenen meisje ...
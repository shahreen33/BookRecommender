Gwyneth è stata designata erede di una cospicua fortuna, a patto però che arrivi al matrimonio senza scandali. Una situazione davvero rischiosa per lei, che vive una doppia vita scrivendo racconti licenziosi che pubblica sotto pseudonimo maschile! E qualcuno ha scoperto il suo segreto e le invia lettere ricattatorie... Per salvare la propria reputazione, la giovane decide allora per un matrimonio di convenienza. Ma l'incontro con David Pennington la distoglierà dai suoi piani, anche se David dovrà inseguirla ancora a lungo prima che Gwyneth si convinca ad abbandonarsi al vero amore.
Avete dovuto subire le prepotenze dell'impiegato di qualche ufficio pubblico; avete dovuto sorbirvi la solita riunione di famiglia "perché si è sempre fatto così"; avete dovuto subire la volontà di un individuo o di un organismo qualsiasi. Dyer vi insegna come diventare padroni di voi stessi, come sfuggire al ruolo di "vittima" che la società, la famiglia, il vostro datore di lavoro o chiunque altro vi vuole imporre. Con molti esempi, l'autore fornisce formule e modelli di comportamento che vi potranno essere d'aiuto in quei casi in cui sarete oggetto di sopraffazione, dal commesso del negozio che non vuole cambiarvi un articolo difettoso al burocrate che vi sballotta da un ufficio all'altro per una semplice pratica.
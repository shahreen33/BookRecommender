Siamo nel XVII secolo, ai tempi e nei pressi delle prime colonie americane, e i giorni sono quelli dell'estate 'indiana', quando l'autunno finisce e l'inverno deve ancora arrivare. L'apparente serenità del piccolo villaggio in cui la storia è ambientata è a un tratto interrotta da un tragico evento, lo stupro di una ragazza, che scatenerà una terribile lotta tra indiani e coloni. Ma dietro tutto quest'odio c'è molto di più di un singolo episodio di violenza: grande ruolo giocheranno anche i morbosi legami, le relazioni incestuose, le ipocrisie nascoste di una piccola comunità in cui non è facile distinguere fra buoni e cattivi, onesti e corrotti. Il primo frutto della collaborazione tra il genio narrativo di Hugo Pratt e il talento inconfondibile di Milo Manara.
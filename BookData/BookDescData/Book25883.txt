Marnie Logan heeft regelmatig het gevoel dat ze bekeken wordt: een warme adem in haar nek, een schaduw vanuit een ooghoek. Maar sinds kort staat haar leven stil. Haar man Daniel wordt vermist en Marnie kan niet bij zijn bankrekening, waardoor ze haar gezin niet kan onderhouden. Radeloos en depressief zoekt ze hulp bij klinisch psycholoog Joe O’Loughlin. Joe raakt ongerust wanneer hij Daniels grote rode boek – een collage van foto’s, anekdotes en interviews over Marnies leven – ontdekt. Dit boek was ooit bedoeld als verjaardagscadeau, maar leidt nu tot een schokkende ontdekking. Iedereen die Marnie ooit op wat voor manier dan ook kwaad heeft gedaan, heeft dat zwaar moeten bekopen. En Joe zou wel eens de volgende kunnen zijn.
Twee bevriende gezinnen delen een vakantiehuisje aan zee: Esther, Danny en hun dochter Madelon; Gwen en Tom en hun dochter Elisa. Na een tragisch ongeluk met een quad belanden hartsvriendinnen Madelon en Elisa in het ziekenhuis. Esther en Danny hebben geluk: Madelon lijkt er goed vanaf te zijn gekomen. Maar Elisa ligt in een coma en Gwen en Tom moeten afwachten of hun dochter nog ontwaakt. Dan blijkt dat Madelon een hartinfarct heeft en met spoed een donorhart nodig heeft. Het hart van Elisa welteverstaan. De verhoudingen worden onverbiddelijk door elkaar geschud en de vier ouders moeten een onmogelijke keuze maken. De borrel rond het kampvuur verandert in een schaakspel. De vrienden worden vijanden. We doen wat we kunnen is een filmische, beklemmende roman vol scherpe dialogen en confronterende vragen. Wat blijft er van jezelf en je relatie over als je kinderen wegvallen? En hoe krijg je vrienden zover om hun enige dochter op te offeren om die van jou te kunnen redden? Esther, Danny, Gwen en Tom moeten kiezen: vechten en verliezen of opgeven en opnieuw beginnen.
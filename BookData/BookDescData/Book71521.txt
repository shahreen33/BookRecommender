Incastonata come digressione nelle Metamorfosi, questa favola preziosa è uno dei più famosi e celebrati racconti d’amore di tutti i tempi. Il dio Amore, invaghitosi della bellissima Psiche, la visita ogni notte, con il patto che essa non cerchi mai di vedere il suo volto. Istigata dalle invidiose sorelle a scoprirne l’identità, la fanciulla sarà punita e, solo dopo lunghe peregrinazioni, perdonata e resa immortale da Zeus, che l’accoglierà sull’Olimpo come sposa di Amore.
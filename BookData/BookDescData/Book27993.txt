V březnu 1943 vznikla v Praze fotografie dvanáctileté židovské dívky, která se později stala symbolem holokaustu. Fotograf Jan Lukas se tehdy přišel rozloučit s rodinou Voglových, která se chystala do transportu.Vendulka Voglová válečné hrůzy přežila a reportér týdeníku Respekt Ondřej Kundra ji po téměř osmdesáti letech vypátral v USA, kam po válce emigrovala. Po dlouhém váhání se nechala přesvědčit, aby mu o svém životě a přátelství s Janem Lukasem vyprávěla.
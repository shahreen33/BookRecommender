Ett omaka par, en attraktion omöjlig att motstå, förbjuden kärlek. Denna laddade debutroman bjuder på passion i kittlande miljöer.Charlotta Kvist är advokat på en av Stockholms mest framstående byråer och kämpar för delägarskap och revansch. Ignacio Vargas sitter i ledningsgruppen på ett stort klädföretag och brinner för hållbarhetsfrågor. När de möts på en bar blir de genast attraherade av varandra. Vad de inte vet är att de står på motsatta sidor i en stor rättstvist som båda är fast beslutna att vinna.De går emot alla regler genom att ens träffas, att inleda en relation får absolut inte hända. Ändå kan de inte stå emot varandra. Men är de verkligen beredda att riskera allt de kämpat för?
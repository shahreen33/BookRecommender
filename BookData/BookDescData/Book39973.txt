Tristan MacGregor è famoso in tutte le Highlands come seduttore incallito, audace e affascinante, e al suo temperamento non manca nemmeno quella nota di canagliesca impenitenza che lo rende irresistibile agli occhi di tutte le donne. Tra queste si annovera persino Isobel Fergusson, cresciuta disprezzando i sanguinari MacGregor che hanno ucciso suo padre, ma immediatamente attratta dallo sconosciuto highlander vestito all'inglese incontrato per caso nei giardini di Whitehall. Non immagina certo che si tratti del suo più acerrimo nemico... Ma può l'animo umano resistere alla cieca traiettoria delle frecce di Cupido?
Książka, która stworzyła Mocka.Wrocław, maj 1933 roku. Wstrząsająca zbrodnia. Zmasakrowane zwłoki dwóch kobiet.Tajemnicze zdanie napisane krwią ofiar. I wszędzie skorpiony.Idealna sprawa dla Eberharda Mocka.W mrocznym i posępnym Wrocławiu, gdzie w każdym zaułku złodzieje i mordercy czekają na ofiarę, rządzi przemoc i korupcja. Wysoko postawieni notable oddają się hazardowi i rozpuście, przekupna policja walczy o władzę. W mieście zarażonym doktryną hitlerowską pewien komisarz gustuje w dość nietypowej rozrywce. Grywa w szachy (według własnych zasad) z pięknymi roznegliżowanymi pannami.To Mock, którego z domu rozkoszy może wyciągnąć tylko kolejna zbrodnia.
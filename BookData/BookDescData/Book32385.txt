Sol, saltstänkta klippor, tångdoftande havsluft och ett trähus på en kobbe strax utanför Möja i Stockholms skärgård. Hit drar Malin sig tillbaka för att läka det trasiga hjärta som exmannen plötsligt lämnat henne med. Här ska hon skriva på uppföljaren till sin roman och äntligen få återse gamla sommarvänner.Men inget blir som hon har tänkt sig. Malin som alltid varit den duktiga flickan är någon man kan lita på. Som ansedd kulturrecensent och det nya stjärnskottet på den skönlitterära himlen har hon en del att leva upp till. Hon vet vad som krävs av henne och vad hon behöver göra för att behålla den status hon kämpat så hårt för att få. Det tar bara fyra veckor innan hela tillvaron blir omkullkastad. Och hon vet att hon bara har sig själv att skylla och nu får stå sitt kast.En lång vänskap sätts på prov, förtroenden bryts och hemligheter som legat begravda i årtionden flyter upp till ytan. Men det finns ingen återvändo för Malin när hon väl fattat beslutet att sätta sig själv i första rummet.
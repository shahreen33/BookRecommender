Tiden pulsar. Mörkret vandrar in. ”PAX” är ett unikt urban fantasy-epos för mellanåldern fyllt med drama, magi och action som utspelar sig mitt i dagens Mariefred. Skapat av deckardrottningen Åsa Larsson, känd för sina kriminalromaner om Rebecka Martinsson, tillsammans med författaren och forskaren, Ingela Korsell, och illustreras av serietecknaren bakom bland annat Batman – Henrik Jonsson. Här har vi vår nya nordiska klassiker!Bröderna Alrik och Viggo har hjälpt en myling som har härjat i Mariefred att få ro, men vad de inte vet är att den mystiska Iris smider sina egna planer. Vem är hon egentligen och vad vill hon med Alrik och Viggo…? Det börjar försvinna saker från invånarna i stan, och Alrik står högt upp på listan över misstänkta. Men vad Mariefredsborna inte vet är att det ligger magi bakom stölderna. Någon har skapat en bjära! Vänskap och syskonrelationer sätts på prov i den fjärde delen i succéserien – Bjäran!Lika beroendeframkallande som Harry Potter, lika blodisande som Hungerspelen. Kultförklarade Pax-serien fortsätter sitt segertåg på alla bästsäljarlistor och tokhyllas av en enig kritikerkår. Med den fjärde boken, Bjäran befäster serien sin plats i svensk urban fantasy-tradition.Bjäran utkommer samtidigt som bok 3, Mylingen. De tidigare delarna heter Nidstången och Grimmen.
O complexa poveste de dragoste, pe fundalul careia traditia Orientului infrunta modernitatea. Libertatea de a iubi este o critica a unui univers dezorganizat si brutal, dominat de lipsuri si cruzime, unde terorismul si rapirile devin o realitate cotidiana, dar este, in acelasi timp, si o carte a sperantei si salvarii, a impacarii si renuntarii. Daanish, un tinar pakistanez ce studiaza in Statele Unite, se intoarce in Karachi pentru a lua parte la inmormintarea tatalui sau. Aici o cunoaste pe Dia, o adolescenta independenta, atipica pentru societatea din Pakistan. Povestea de dragoste ce se infiripa intre ei provoaca tulburari puternice in societatea traditionalista musulmana in care traiesc cei doi si dezgroapa scandaluri si pacate teribile din trecut: morti tragice, tradari si lasitate. „In miezul cartii sale, in ciuda tuturor imaginilor matasoase ce il invelesc, sta violenta omniprezenta in relatiile si contactele sociale din Pakistanul contemporan. Tensiunea dintre curgerea lina a povestii spuse de Khan si duritatea brutala a societatii pe care ea o descrie face din Libertatea de a iubi o lectura memorabila.” (Outlook India) „Khan trateaza cu aceeasi maiestrie si problemele politice si religioase, si cuceritoarea poveste de dragoste din roman, iar rezultatul este un extraordinar portret al metropolei Karachi, un oras dominat de coruptie, violenta si tensiuni sociale.” (Booklist)
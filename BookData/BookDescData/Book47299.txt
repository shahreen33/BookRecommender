Jody en de rest van de bemanning van de Dolphin Dreamer zijn nog steeds op de Bahama's. Vlak voordat ze eindelijk vertrekken, ontmoeten ze Luisa Suarez. Zij werkt voor een organisatie die dolfijnen beschermt tegen stropers en jagers. Luisa woont in Jamaica en de familie McGrath besluit haar met de Dolphin Dreamer terug naar huis te brengen. Dan krijgt Luisa een nogal verontrustend telefoontje, dat ook de plannen van de familie McGrath in de war schopt. Voor ze het weet, is Jody met Luisa en haar moeder op zoek naar vier dolfijnen die gevangen worden gehouden.
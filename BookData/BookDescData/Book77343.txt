Alice är helt ensam i huset. Mamma har åkt. Vart vet inte Alice. Hon bara tog bilen och stack. Efter att en granne knackat på dörren och frågat efter mamma skriver Alice en stor lapp och sätter på ytterdörren där det står: BORTREST. Ingen får veta att hon är ensam hemma, då kanske hon måste bo i ett fosterhem, sånt har hon sett på tv. Och när det börjar ringa i telefonen svarar hon inte.  Men en dag står någon utanför dörren som inte ger sig. Det är mormor som har åkt hela vägen från Vermont. Det är hon som har ringt och ringt. Och äntligen kan Alice gråta över att hela hennes familj är borta. Man gråter och skrattar och blir alldeles varm i hjärtat av att läsa Kram från Alice.
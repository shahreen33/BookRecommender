Una ragazza alla ricerca di una vita migliore. Un mare che separa il passato dal futuro. Una storia che capovolge la nostra visione del mondo.Teresa sta per diventare nonna, anche se ha solo 42 anni. Da quando ne aveva sedici vive in Sierra Leone, dove è arrivata come profuga dopo aver lasciato una poverissima Germania e intrapreso insieme alla sua famiglia un interminabile viaggio della speranza verso le coste siciliane: l’unico punto di partenza per tutti i barconi diretti in Africa.Questo perché dall’inizio del nuovo millennio i paesi africani sono i più ricchi della Terra. Da allora, una massa infinita di profughi tenta di lasciare la miseria degli stati del Nord del mondo in cerca di un futuro migliore.Teresa è tra quei pochi fortunati che ce l’hanno fatta, ma a carissimo prezzo. Ora, mentre attende in ospedale che si compia nuovamente il miracolo della vita, ripensa a tutto quello che ha rischiato e perduto attraversando il Mediterraneo per arrivare finalmente alla sua terra promessa. Il luogo che ha potuto chiamare casa.
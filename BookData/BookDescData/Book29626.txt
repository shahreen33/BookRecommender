Hij volgde al acht Amerikaanse presidenten, van wie er één, Nixon, door zijn onthullingen, moest aftreden; maar nooit eerder schreef de gelauwerde journalist Bob Woodward zo vernietigend over een zittende Amerikaanse president als over Donald Trump in Angst. Aan de hand van verslagen, dagboeken, documenten en honderden uren van interviews met primaire bronnen beschrijft Woodward de verbijsterende gang van zaken in het Witte Huis, en de bizarre manier waarop de president besluiten neemt over binnen- en buitenlandse kwesties.Nog nooit is er een zo beangstigend beeld gegeven van een president in zijn eerste jaren als in Angst van Bob Woodward. Nadat delen ervan voor publicatie uitlekten, stond het boek direct op de eerste plaats van de bestsellerlijsten in de Verenigde Staten en Engeland.Bob Woodward (1943) is sinds 1971 werkzaam voor The Washington Post. Voor zijn werk aan de onthullingen rondom Watergate en de nasleep van 11 september kreeg hij beide een Pulitzerprijs."In Woodwards boek wordt de werkelijkheid zoals we die al een tijdje vermoedden, onderbouwd en van getuigen voorzien: de Verenigde Staten en de wereld zitten opgescheept met een levensgevaarlijke idioot, die volstrekt ongeschikt is voor het vak dat hij beoefent: machtigste man ter wereld.'Bert Wagendorp, de Volkskrant
"Syskon är som vänner du aldrig kan bli av med", säger prästen. "Det är så fint. Vad du än gör finns dom kvar."Eva står tyst. Hon behöver inte berätta att senaste gången hon träffade Anders och Maja var en kort stund i köket hemma hos mamma när hon fyllde sextiofem.Eva har inte haft någon kontakt med sina yngre syskon på många år. Hon har nästan slutat tänka på dem när hennes mamma oväntat dör och hon måste träffa Anders och Maja vid begravningen.Ingenting har förändrats, de är som främlingar inför varandra och snart är de inbegripna i en bitter arvstvist. Eva har sett det som en självklarhet att hon ensam ska ta över mammans älskade sommarhus i skärgården, men syskonen vill sälja så fort som möjligt.Eva flyr ut till sommarhuset, men bara ett par dagar senare dyker Anders och Maja upp med sina familjer i släptåg för att förbereda inför försäljningen. Under de veckor som följer vänds Evas liv upp och ner. Rummen fylls av andras ägodelar, röster och vanor. Eva tvingas lära känna sina syskon på nytt, men frågan är om de någonsin kan hitta tillbaka till varandra."Bladvändare. Flyhänt debutroman om en syrendoftande arvstvist. ... Porträttet av barnen som växer upp i [mammans skugga] har drag av Ulla Isakssons mästerverk ’Paradistorg’ från 1973 om en sommaridyll som rämnar."Dagens Nyheter"En underbar sommarhistoria som rymmer både smärta, svek och bitterhet men också en vilja att gå vidare. En varm och känslomässigt väldigt stark bok."Magnus Utvik, Gomorron Sverige"Inkännande och träffande om tre syskon och en bouppdelning."Fredrik Virtanen, Aftonbladet"Stark debutroman om sorg och glädje, ensamhet och gemenskap och om att hitta sig själv."MåBra (betyg 4)"Jag tilltalas av den här bokens somriga charm, dess chosefrihet och lättillgänglighet i kombination med att den verkligen har något att berätta om mänskliga relationer ... Med säker röst, berättar Anna Fredriksson en familjesaga om främlingskap och fientlighet, men också om att blod är tjockare än vatten, om det gemensamma förflutnas makt och den långa vägen mot att våga se framåt och kanske rent av försonas."Östgöta Correspondenten" ... en rapp och filmiskt berättad historia. Det mest fascinerade med berättelsen är att Fredriksson lyckas göra ett så föga publikfriande ämne som arvstvist och syskonrivalitet till en bladvändare. Språket har en elegans och en lätthet som skapar framåtrörelse. Som läsare drivs man förstås också av att få veta om huset kommer att säljas eller inte, liksom vad som egentligen skapat fientligheten mellan syskonen. Fredriksson har tydlig fallenhet för att skapa driv och närvaro i de enskilda scenerna, även de mer vardagliga."Norrbottens-Kuriren"Debut som övertygar ... jag tycker väldigt mycket om den, sträckläser den under en natt, utan att den därför slinker alltför snabbt igenom."Värmlands Folkblad"’Sommarhuset’ är en lättsam roman, lätt att motståndslöst glida igenom men också - och det ska inte underskattas - oerhört lätt att fastna i. Jag intensivläser sent in på natten två kvällar i rad."Helsingborgs Dagblad"Anna Fredriksson skriver med psykologisk skärpa. ... i synnerhet Eva fångar hon bra, både som människa och som typ, den förbittrade medelålders kvinnan som kan bli kränkt för en nysning."Arbetarbladet"’Sommarhuset’ är ett stilla drama syskon emellan. Handlingen griper tag i mig, det som händer känns verkligt och sant. Det är inte lätt att vara människa och det Eva går igenom är svårt. Detta är Anna Fredrikssons debut som romanförfattare. En stark sådan."Norra Västerbotten 
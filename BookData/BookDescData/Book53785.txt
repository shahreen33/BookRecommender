In Met inkt uit de veren gaan prachtige gedetailleerde vogeltekeningen vergezeld van pure, korte gedichten. Elke vogel heeft het in zich om zo van het papier weg te vliegen, de wijde wereld in, maar laat zich exact op dat moment nog even vangen. Uit de bijbehorende poëzie spreekt urgentie. De continuïteit van twijfel, opnieuw beginnen, perfectionisme en verwondering zijn terugkerende thema's.
Lika beroendeframkallande som Harry Potter, lika blodisande som Hungerspelen. Kritikerhyllade PAX-serien skrivs av spänningsförfattaren Åsa Larsson, känd för sina kriminalromaner om Rebecka Martinsson, tillsammans med författaren och forskaren, Ingela Korsell, och illustreras av serietecknaren bakom bland annat Batman – Henrik Jonsson. De två första delarna toppade omedelbart alla bästsäljarlistor och har sålts till ett tjugotal länder runtom i världen, och segertåget fortsätter i den spännande Mylingen!Del tre i serien tar vid precis där Grimmen, den andra boken i serien, slutade. De utvalda bröderna Viggo och Alrik har kämpat mot en kyrkogrim, och Alrik är svårt skadad. Onda krafter har angripit det magiska och hemliga biblioteket. Halloween och Alla helgonsdagen är i antågande – tiden då oknytt och spöken blir extra starka i sina krafter och förmågor. Och nu har en av dem bestämt sig för att utkräva sin hämnd. Hur ska bröderna kunna stoppa det och vem är den där mystiska Iris egentligen…?Tiden pulsar. Mörkret vandrar in. ”PAX” har alla ingredienser av en modern nordisk klassiker. Det är ett unikt urban fantasy-epos för mellanåldern, fyllt med drama, magi och action och utspelar sig mitt i dagens Mariefred.
Lisa måste bo hos sin mormor i några månader eftersom hennes mamma jobbar i en annan stad. Problemet är bara att Lisa vantrivs något fruktansvärt i sin nya skola. Killgänget retar henne konstant för hennes utstående öron, och varje kväll somnar Lisa med händerna tryckta mot öronen, för att de förhoppningsvis ska sluta stå ut så mycket.En dag när Lisa, i vanlig ordning, blir jagad av killgänget rymmer hon in på biblioteket. Där, längst ner på en hylla, står en bok som liksom lyser. Lisa dras till hyllan och får fram boken som har det besynnerliga namnet "Handbok för superhjältar". Märkligt nog är inte boken registrerad i bibliotekets system, och bibliotekarien viskar till Lisa att det nog är så att handboken helt enkelt ska följa med Lisa hem och stanna där. Och i det ögonblicket börjar Lisas resa mot att bli superhjälten Röda masken!Fartfyllt, spännande och läckert om en liten tjej som tar saken i egna händer. Ett slags modern Pippi Långstrump med superkrafter som skildras med fantastiska illustrationer. Ett äventyr som man slukar, med en hjältinna som man bara måste älska!
In de hoofdsteden van Europa woeden studentenprotesten, de Vietnamoorlog escaleert, de Sovjets vallen Praag binnen: 1968 is niet alleen een kanteljaar voor Zweden, maar voor de hele wereld. Ook Eric Letang, die net zijn rechtenstudie aan de universiteit van Stockholm heeft afgerond, wordt geconfronteerd met de maalstroom van de geschiedenis. Als hij komt te werken bij een roemrucht advocatenbureau, ontdekt hij dat de wet voor goed én voor kwaad kan worden ingezet. Hij wordt gedwongen te beslissen of hij zijn politieke idealen kan rijmen met zijn werk. En zelfs onder zijn bloedverwanten, de Lauritzen-familie, zorgt zijn ideologie voor conflict: de oude generatie botst met de jonge, die ideeën koestert over revolutie.1968 is het zevende deel in de serie De grote eeuw. In dit literair epos wordt de Scandinavische twintigste eeuw samengebald in de geschiedenis van de familie Lauritzen. Maar ook als losstaand verhaal biedt deze roman een wervelend tijdsbeeld, geschreven met een meesterpen.
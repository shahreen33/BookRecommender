Tobela ‘Tiny’ Mpayipheli, een reus van bijna twee meter,was ooit huurmoordenaar voor de regering, maar leidt tegenwoordig een rustig familieleven. Wanneer de dochter van een vroegere vriend zijn hulp inroept, ziet hij zich genoodzaakt een oude belofte in te lossen en zijn vredige bestaan met vriendin en zoontje tijdelijk op te geven. Tobela heeft 72 uur om zijn vriend van een wisse dood te redden door een pakje naar Lusaka in Zambia te brengen. Al snel komt Tobela erachter dat hij niet de enige is die weet heeft van het bestaan van het pakketje en de compromitterende inhoud ervan. Het bevat een kopie van een harde schijf met zeer belastend materiaal over de geheime dienst van Zuid-Afrika ten tijde van de apartheid. Meerdere partijen met elk hun eigen redenen maken jacht op het schijfje. Tobela’s tocht ontaardt in een helse achtervolging ver weg van de gebaande wegen, dwars door het ruige Afrikaanse landschap,waarbij zijn achtervolgers geen middel schuwen om hem te stoppen.
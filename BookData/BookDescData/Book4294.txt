يا مصر هانت و بانت كلها كام يومنهارنا نادى و نهار الندل مش باينالدولة مفضلش منها إلا حبة شوملو مش مصدّق تعالَ ع الميدان عاينيا ناس مفيش حاكم إلا من خيال محكومو اللى حيقعد فـ بيته بعدها خايناللى حيقعد كأنه سلم التانيين للأمن بايديه و قالـّه همَ ساكنين فينوصلت لضرب الرصاص ع الخلق فى الميادينحتى الجثث حجزوها اكمنهم خايفينيا مصر أصبحنا أحيا و ميتين مساجينفاللى حيقعد فـ بيته يبقى مش مفهومو اللى حينزل إلهى حارسِه و صاينيا مصر هانت وبانت كلها كام يومنهارنا نادى ونهار الندل مش بايننهارنا نادى وبايدينا على فكرةوالصبح كله فضول راح نعمل ايه بكرةإيده على الباب وخايف يلمس الأكرةادخل يا أستاذ براحتك و البلد حرةإحنا زهقنا نشوف الصبح من برةادخل و خرّج بقايا العتمة بالمرةالناس دى حرة و جنود الأمن مضطرةيا صُبح طلعّت روحنا لاجل تيجى ياخىّطالعين نجيبها اههفى كل حارة و حىّحتى و لو ضربونا بالرصاص الحىّشوف المداين كدا مفروشة خلق و ضىّدايما مفجأة و دايما وقتها معلومالحكم لينا و ليكى الحق يا مداينيا مصر هانت و بانت كلها كام يوميا صف عسكر بدال الدرع شيلو اتنين25يناير يا شباب فاكرين ؟كان فى انجليز و وزير الداخلية تخينكان عنده برضو عساكر زيكم جامدينسابهم يموتو علاوله لمْ سأل فيهمكانو شبهكمأساميكم أساميهميا عسكرى البهوات اللى بتحميهمممكن يردو عليك لما تناديهم ؟!يا عسكرى أنا أصلى بس باستغربلو لاقى تاكل و تشرب .. قوم يا عم اضربإضرب عشان الوزير من ضربتك يطربلكن حتشتغل ايه لما الوزير يهرب ؟!أمّا الشديد القوى القادر أبو القادربرميل تلامة نشع على مصر م الآخرلو شافته مِعَدِدَة تكتب أدب ساخرثابت يقول للهرم يا كابتن اتاخرو لم يزل معتقد إن الهرم حيقومآدى الحجر و البشر قايلين يا سيد القومو الدين حيترد ياللى عشت مِدّاينيا مصر هانت و بانت كلها كام يومنهارنا نادى و نهار الندل مش باينده حكم أسرة و لا خوفو و لا خفرعو لا وجع بطن يتعالج بزيت خروععمل مسوجر بعيد عنك و لا يطلع.جربنا فيه كل شىء مَ لقينا شىء ينفعمطلعش بالأدوية جربنا ألف طبيبو لا بعطارة شيوخ ليهم بلح و زبيبو لا بجحفل مغولى و ضرب بالقباقيبعمل مسوجر و سُفلى شغل تل أبيبو شغل أمريكا متغلّف و ختمه عليهضيف زارنا ياعم من غير دعوة لابس بيهقعد تلاتين سنة مبيقولش قاعد ليهو النية يديها لابنه النابغة بعديهو يقول قضا و قدر بين البشر محتومقلناله طيب و مين قال القدر معلوم ؟و ايش عرّفك يا فخامتك بالذى كاين ؟!يا مصر هانت و بانت كلها كام يومنهارنا نادى و نهار الندل مش باين
Structura romanului Morcoveaţă&gt; se desfăşoară pe momente, tablouri, incidente, scurte succesiuni de replici, urmărind idei care, alăturate, dau imaginea completă a unei copilării cel puţin ciudate. Chiar dacă circumstanţele nu sunt, propriu-zis, ale unei copilării nefericite, comportamentul bizar al părinţilor, împărţirea inegală a afecţiunii între cei trei copii, cumulate cu stângăcia şi totala dezorientare a lui Morcoveaţă au ca rezultat irosirea celei mai frumoase părţi din viaţa eroului principal: copilăria.
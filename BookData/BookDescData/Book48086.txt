Nella fascia di territorio che dalle porte di Trieste si estende fino a quelle di Salonicco si insediarono, a partire dal VI-VII secolo, a seguito delle grandi migrazioni abbattutesi sull’impero romano, popolazioni slave da cui deriveranno tre grandi etnie: serbi, croati e sloveni. Caratterizzati da storia, tradizioni, lingua e alfabeto diversi, croati e sloveni da una parte, serbi dall’altra sono stati divisi per secoli da due grandi formazioni imperiali, quella asburgica e quella ottomana, che hanno deciso del destino dell’Europa e del Mediterraneo. Il libro narra le vicende legate alle tre nazioni – dalle origini ai giorni nostri – nel loro intreccio con quelle di altri gruppi (bosniaci, montenegrini, abitanti del Kosovoe della Macedonia).
Alchimistul, extraordinarul roman al lui Paulo Coelho, a inspirat milioane de cititori din întreaga lume. Cartea, uluitoare prin simplitatea şi înţelepciunea ei, este povestea unui păstor andaluz pe nume Santiago care îşi părăseşte casa din Spania, aventurându-se în deşertul egiptean pentru a găsi o comoară îngropată în Piramide. Nimeni nu ştie care este comoara sau dacă Santiago va avea puterea să depăşească obstacolele întâlnite în drumul prin deşert. Dar ceea ce începe ca o călătorie în căutarea unor bunuri lumeşti se transformă treptat în descoperirea comorii ascunse înlăuntrul său.Plină de culoare, evocatoare şi profund umană, povestea lui Santiago este o mărturie etern valabilă despre cum ne putem schimba urmându-ne visele şi despre cât este de important să ne ascultăm inima.„Paulo Coelho stăpâneşte secretul Alchimiei literare.“ (Kenzaburō Ōe, Premiul Nobel pentru literatură)Ediţia aniversară a romanului Alchimistul apare într-o formă grafică deosebită şi cuprinde o superbă mărturie a scriitorului la 25 de ani de la publicarea primei ediţii a acestei extraordinare cărţi.
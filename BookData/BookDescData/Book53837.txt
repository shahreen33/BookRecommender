Voor het poëzie-doe-boek woorden temmen kozen wij onze 24 Nederlandstalige lievelingsgedichten uit. Van Eva Gerlach, Hans Faverey en Annie M.G. Schmidt, tot Rodaan Al Galidi, Maud Vanhauwaert en Paul Rodenko. Die gedichten combineerden we met speelse lees-, denk-, doe en schrijfopdrachten en koppelden we aan 24 tijden en locaties, zodat je op ieder moment, waar dan ook, met poëzie bezig kunt zijn.Het boek is gericht op iedereen die meer poëzie wil lezen en schrijven. Ook is woorden temmen geschikt voor het onderwijs en poëzieworkshops. Ieder gedicht wordt gekoppeld aan een aantal poëzieanalytische termen die op een laagdrempelige manier worden uitgelegd.
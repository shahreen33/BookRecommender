Scarlett este adorabilă, cu ochii ca smaragdele, cu trupul zvelt, o frumoasă fiică a Sudului, cu un farmec aparte, uneori stângace, dar cu atât mai firească, o irlandeză romantică, bogată, un spirit liber, bine crescută, cu sânge aristocratic francez în vine, viguroasă, exuberantă, imprevizibilă, naivă şi experimentată totodată. Aceasta este Scarlett creată de Margaret Mitchell. Aceasta este Scarlett pe care Alexandra Ripley a recreat-o într-un extraordinar roman de dragoste: dramatic, romantic, plin de aventuri şi neprevăzut, pe gustul cititorului contemporan.
Kazumasa Yuuki werkt al jaren als verslaggever bij de North Kanto Times. Hij is een einzelgänger en bemoeit zich liever niet met de kantoorpolitiek van de krant. Maar als er honderd kilometer van Tokio een Boeing van Japan Airlines neerstort, een vliegtuigcrash van ongekende omvang, verandert alles. De redactie staat voor een ongelooflijke uitdaging, en als Yuuki tot coördinator van het vliegtuignieuws wordt benoemd, staan alle verhoudingen op scherp. Er ontvouwt zich een intrigerende, complexe machtsstrijd tussen media, overheid en politie. Japan Airlines nr. 123 geeft een fascinerend en messcherp beeld van de Japanse samenleving, waar niets is wat het lijkt.
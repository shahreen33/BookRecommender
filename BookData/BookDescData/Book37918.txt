Prefaţă, tabel cronologic şi referinţe critice de Roxana SorescuPoetul Vasile Voiculescu, despre care s-au scris biblioteci, încă așteaptă să fie descoperit. Contactul cu opera lui, în versuri sau în proză, îi oferă cititorului în primul rând un exercițiu spiritual. Pentru că ea însăși este un neîncetat exercițiu spiritual, comunicat prin mijloace din ce în ce mai rafinate, pe măsură ce autorul ei înaintează în viață și în artă. Antologia de față dorește să ofere o istorie și o configurare a direcțiilor tematice în care s-au desfășurat exercițiile spiritual ale lui Vasile Voiculescu: definirea de sine, eu-in-lume; iubirea ca impuls spre fuziune; inserarea în natură; efortul continuu de a comunica cu nivelul spiritual al realității. Ea oferă în primul rând o propunere de comunicare individuală, oferind punctul de pornire. Până unde va putea înainta devine meritul fiecărui cititor. (Roxana Sorescu)
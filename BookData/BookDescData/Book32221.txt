Julias liv går inte riktigt som hon har tänkt sig, den glimrande karriären i PR-branschen i Stockholm går allt annat än glimrande. När Tom kommer hem och berättar att han har fått ett erbjudande om jobb i Kapstaden så finns egentligen inget att fundera på, det är klart de ska åka. Hon, Tom och deras son Theo till äventyret i solen. Om hon nu bara hade varit en äventyrare. Samtidigt som Julia kämpar för att bygga upp ett nytt liv i Kapstaden inser hon att det är något som inte riktigt stämmer. Varför är Tom så grinig hela tiden? Grannen, galleristen till Det lilla galleriet, måste hon hacka på henne om varenda småsak? Vad krävs egentligen för att komma med in i gemenskapen på skolan? Skulle inte livet i solen vara mycket lättare? Det lilla galleriet i solen är en berättelse om att börja om på en helt annan plats där inget blir som man förväntat sig. En bok om oväntade vänskapsförhållanden, en ouppfostrad hund, en attraktiv veterinär, en berömd tavla och ett litet galleri i solen... Boken innehåller också extramaterial med författarens bästa tips för Kapstaden med omnejd.
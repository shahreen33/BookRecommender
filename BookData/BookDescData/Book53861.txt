Martin Michael Driessen is een veelzijdig schrijver. De roman, de novelle, het korte verhaal: hij is een virtuoos in elk genre. In het verhaal Enigma neemt hij de lezer mee naar het Frankrijk van het begin van de negentiende eeuw. Zullen de knapste jongen en het mooiste meisje van het land de door eenieder verhoopte relatie aangaan en zo de oude en de nieuwe adel met elkaar verbinden? Het leven kan alle kanten op, zoveel is duidelijk.
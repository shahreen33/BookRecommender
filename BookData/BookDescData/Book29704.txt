De filmvertelster speelt zich af in de woestijn van Chili, de droogste ter wereld. Maria Margarita is de dochter van een invalide mijnwerker. Net als iedereen in het afgelegen dorp, is ook een van háár favoriete bezigheden om naar de enige bioscoop te gaan die het dorp rijk is, waar films worden vertoond met Marilyn Monroe, Gary Cooper, Charlton Heston, of Mexicaanse films vol liedjes. Er is niet altijd geld om met het hele gezin te gaan, maar dat wordt opgelost door een van hen eropuit te sturen, en wel degene die het best de film kan navertellen. Dit is Maria Margarita, want na de wedstrijd waarin ieder kind aan de beurt komt, wordt zij de 'officiële' filmvertelster. Zó goed is ze, dat na verloop van tijd het hele dorp komt luisteren en verdient ze er zelfs wat geld mee voor de familie. Totdat Maria Margarita als filmvertelster bij iemand thuis komt. Het bezoek betekent een noodlottig keerpunt in het bestaan van de familie en zelfs van het hele dorp.
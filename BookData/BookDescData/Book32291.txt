Alex och Gabriella är varandras allt - men också varandras motsatser. Han kom till Sverige som vuxen, hon är född här. Han är nästan femtio, hon har ännu inte fyllt trettio. Han är ödmjukt tacksam för alla dagar de får tillsammans, hon vill visa världen att det är de två för alltid.När flyktingförläggningen där Alex arbetar plötsligt ska säljas kommer han i kontakt med Gabriellas mor, tillika biskop i staden. Hon är intresserad av att driva verksamheten vidare i kyrkans regi, men Alex brottas med Gabriellas mycket infekterade relation till modern. Sviker han Gabriella om han samarbetar med hennes mor? Riskerar han kärleken? Gabriella ser hellre att entreprenören Anders Månsson, en man med ett inte helt skrupelfritt förflutet, tar över.Ovetande om varandras planer kämpar de på varsitt håll för att förläggningen ska få finnas kvar. Hur påverkas kärlek av omgivningens blickar? Hur tunga påfrestningar klarar en relation av? Hur vet man vad ens uppgift i livet är, och hur vet man om man ens är på rätt plats?På andra sidan gatan är en finstämd roman om kärlek och om viljan att göra gott. Det är en berättelse som är aktuellare än någonsin. En viktig kärleksroman.
Un vero e proprio colpo di fulmine! A Robert, erede del marchese di Castleford, è bastato un solo sguardo per innamorarsi perdutamente della figlia del nuovo vicario del paese, Victoria. Osteggiati dalle rispettive famiglie, Robert e Victoria decidono di fuggire nottetempo per sposarsi in segreto. Ma il padre di Victoria sorprende la ragazza un attimo prima che possa mettere in atto i suoi propositi e subito la rinchiude nella sua stanza. Robert, che pur di sposare la giovane aveva deciso di rinunciare al suo patrimonio, pensa che lei lo abbia abbandonato per questo e parte deluso per Londra. Passano così sette anni, ma non appena gli occhi dei due si incontrano di nuovo…
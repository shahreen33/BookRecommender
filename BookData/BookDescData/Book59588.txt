Aceasta este cartea. Este povestea unei femei bolnave de cancer și a fiului ei, care ajung într-un sat din Franța și își petrec acolo ultima vară. Nu am încercat să înmoi cuvintele. N-am compus scene inutile și nu am inventat adevăruri universale. Am încercat să fiu sinceră și să mă eliberez eu, în primul rând, de niște trăiri. Dacă și voi veți reuși același lucru citind-o, acesta va fi premiul meu cel mai de preț.Nu vă speriați de boală, nu este tema principală a cărții. Cei câțiva oameni care au citit-o, mi-au spus că au găsit în ea și iubire, și speranță și niște răspunsuri la niște întrebări. Este ca o gutuie cartea mea – amară, știu, dar fără de care iarna va fi mai puțin colorată. Luați-o acasă și păstrați-o pe pervazuri.
Sono passati parecchi anni da quell'estate in Riviera, durante la quale Elio - diciassettenne coltissimo e sensibile - aveva scoperto la forza travolgente del primo vero amore con Oliver, studente post dottorando del padre di Elio, in vacanza presso la famiglia. Quell'estate era stata indimenticabile per tutti, per l'intensità e l'autenticità di quei sentimenti unici. Ma le esistenze dei tre protagonisti sono destinate a intrecciarsi ancora in questo nuovo romanzo di Aciman.La storia si apre con l'incontro casuale sul treno da Firenze a Roma tra un professore di mezza età e una giovane donna. Due normali compagni di viaggio, che scoprono però un'improvvisa, inspiegabile, fortissima attrazione che li porterà a rivoluzionare le loro esistenze. L'uomo è il padre di Elio e sta andando a una conferenza. La ragazza è una fotografa e in quell'uomo che potrebbe essere suo padre scopre la persona che avrebbe da sempre voluto conoscere.Elio invece insegna a Parigi, e anche per lui la vita ha in serbo un incontro inaspettato, che ben presto si trasformerà in un legame speciale, fatto di confidenze e complicità. L'ultimo dei tre protagonisti di "Chiamami col tuo nome", Oliver, ora vive a New York, è sposato e ha due figli adolescenti, ma non ha mai dimenticato quell'estate italiana, ed è come se la sua vita si fosse fermata
Una travolgente storia d’amore: il primo grande successo di uno dei massimi esponenti del romanzo vittoriano. Un classico intramontabile. Al decimo posto nella lista delle migliori storie d’amore di tutti i tempi secondo «The Guardian». Un’attenta analisi della condizione umana: perché è nella natura, dentro la natura, via dalla pazza folla appunto, che l’essere umano riesce a mettere a nudo la sua vera anima. Il romanzo narra le appassionanti vicende di Gabriel Oak, un giovane pastore con cui il lettore non può fare a meno di empatizzare. Innamorato dell’affascinante Bathsheba, bellezza orgogliosa e nullatenente, le chiede di sposarlo ma lei lo rifiuta. Poco dopo la situazione si ribalta: mentre lei eredita dallo zio una fattoria, lui perde tutti i suoi averi a causa di un incidente capitato al suo gregge. Si ritrova così costretto a chiederle lavoro e a contendersi le sue attenzioni con altri due uomini. Alla fine riuscirà a sposarla: l’epilogo più desiderato dai lettori. Fra le attente descrizioni bucoliche e la raffinatezza di uno stile ricercato e ricco, Hardy non annoia mai.
En mörkläggning över seklerNär radiojournalisten Axel Sköld gör efterforskningar inför en dokumentär snubblar han över ett märkligt samband. En och samme man tycks vara inblandad i tre historiska dödsfall: mordet på Olof Palme, vapeninspektören Algernons påstådda självmord och journalisten Cats Falcks dödliga bilolycka. Allt börjar som en konspirationsteori, men när Axel Sköld gräver vidare uppenbarar sig kopplingar till ett svenskt konungamord och en dold organisation med rötter i 1700-talet. Sällskapet visar sig vara aktivt än i dag, på höga poster i samhället. I sin strävan att bibehålla makten gör de allt för att dölja sanningen och snart visar det sig att ännu en ministers liv svävar i fara.De Aderton är en lika utmanande som trovärdig konspirationsthriller om mörkermän som inte skyr några medel för att bevara sina hemligheter och om en journalist vars mål är att avslöja dem.Anton Berg är en svensk radioproducent och dokumentärjournalist, känd och prisbelönad för sina reportage i bland annat P3 Dokumentär. Han är en av skaparna bakom podcasten Spår, som fick stor betydelse i samband med att Kaj Linna friades efter 13 år i fängelse. Spår har snabbt blivit en av Sveriges mest tongivande podcasts med fler än 400 000 lyssnare. De Aderton är Anton Bergs debutroman.
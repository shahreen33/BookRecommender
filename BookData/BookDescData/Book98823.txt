Iako već naviknuti da nam Marko Šelić - Marčelo direktno u lice govori istinu, bez obzira na to da li su u pitanju njegovi prozni tekstovi ili poezija, on je ponovo uspeo da nas iznenadi: ovoga puta "knjigoalbumom". Skeniranje realnosti i analizu razloga zbog kojih smo danas bezmalo svi akteri jednog "napetog šoua" nalazimo u Markovim tekstovima pesama koje se nalaze na albumu (a koji je sastavni deo ove knjige) i u esejima koje pored Marka potpisuju reditelj Kokan Mladenović, pisci David Albahari, Mihajlo Pantić i Pavle Zelić aforističar Dalibor Đorđević, rok kritičar Petar Janjatović, kolumnista Draža Petrović, mirovni radnik Milan Colić, psiholog i psihoterapeut Vladan Beara i koordinatorka organizacije ASTRA Elena Krsmanović.Na Vama je da odlučite da li ćete iščitavati muziku ili slušati knjigu; u svakom slučaju, u vašim rukama se nalazi jedinstvena zbirka savremene poezije i pronicljivih, svežih, analitičnih, ali i ljudski toplih portreta sveta koji nas okružuje.
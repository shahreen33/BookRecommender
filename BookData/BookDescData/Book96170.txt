Bergen, 1808Celia er atten år når hennes far selger huset og handelsgården i byen for å satse alt på krutt- og papirmøllen på idylliske Alvøen. Underveis til sitt nye hjem blir familien vitne til at en kvinne faller i sjøen fra en klippe. Den dramatiske hendelsen avdekker at deres nye hjemsted skjuler mørke hemmeligheter. Kanskje blir ikke livet på landet så fredelig som Celia har sett for seg.«Se! Det er noen oppe på pynten! Et elskende par … åh, så romantisk!» Søsteren pekte.Celia så opp. Solen blendet henne, men hun kunne skimte to skikkelser tegne seg mot den blå himmelen. At de våget! Klippen var høyt over vannet, og under var det skjær. «Å! Se! Det er en som … kvinnen faller!» Celia satte i et skrik.
Wanneer er een familiehuis op Vlieland leeg komt te staan, hoeft Fien niet lang na te denken: ze verhuist. Op Vlieland wil ze genieten van de rust en de natuur. Fien heeft geen relatie, geen baan en geen vrienden meer. En dat is allemaal haar eigen fout. Ze wil opnieuw beginnen, eindelijk haar gevoel volgen en een streep onder het verleden zetten. Maar dan stapt er iemand van de veerpont die ze nooit meer dacht terug te zien... Het rustige eilandleven is ver te zoeken als er nieuwe vriendschappen en romances ontstaan en Fiens verleden haar op allerlei manieren lijkt in te halen. Neemt haar leven dan toch een nieuwe wending? Zand erover is een herkenbaar verhaal over dertigersdilemma's, jezelf vergeven en je gevoel volgen.
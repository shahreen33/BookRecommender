In het verzorgingshuis waar hij zit krijgt Carl Feldman bezoek van een jonge vrouw. Ze beweert dat hij jaren geleden haar zusje heeft gekidnapt en vermoord en dat hij verantwoordelijk is voor de dood van meerdere meisjes in Texas, zaken die nog altijd als cold cases te boek staan. Maar Carl lijdt aan dementie. Hij zegt dat hij zich hier niets van herinnert.Is Carl Feldman een seriemoordenaar of een gebroken oude man? Ziek of een ziekelijke leugenaar? In een zenuwslopende race tegen de klok gaan de jonge vrouw en de oude man op zoek naar de waarheid. Een reeks verontrustende foto’s voert hen langs de plekken waar de meisjes destijds zijn vermoord…
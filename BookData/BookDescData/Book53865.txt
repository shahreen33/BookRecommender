In deze keiharde thriller slaat Jack op de vlucht. Hij weet niet waarom, maar wel dat ze komen. Om hem en zijn familie uit te schakelen. Vijf dagen geleden Een invasie van bizarre moorden trekt over het land. Een agent richt een bloedbad aan in een bejaardentehuis, er zijn meerdere schietincidenten op scholen, hevige opstanden in gevangenissen en het land wordt overspoeld door onbegrijpelijke agressie in alle staten. Vier dagen geleden De moorden vertienvoudigen... Drie dagen geleden De president smeekt het volk tot kalmte... Twee dagen geleden De moordenaars verenigen zich... Gisteren De elektriciteit valt uit... Vanavond Op de radio worden namen voorgelezen: zij moeten worden gedood. Je zit in de keuken en hebt zojuist je eigen naam gehoord. Jij heet Jack Colcough. Je hebt een vrouw, een dochter en een zoontje. Je woont in Albuquerque. Mensen zijn onderweg naar je huis om jou en je familie te vermoorden. Je weet niet waarom, maar je hebt geen tijd om daarover na te denken, je moet weg, rennen: vlucht!
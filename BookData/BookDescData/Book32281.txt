Olga bodde hos familjen Björksjö på Carlsborgs gård i många år, fram till en natt som­maren 1980 då herrgården brann och familjen omkom. Polisen betraktade branden som en olycka. Olga däremot, var övertygad om att någon tänt på. Nästa morgon hittade hon Aika Matka, en till synes oansenlig ört, men som besatt oanade krafter. Den kunde åstadkomma tidsresor, och Olga insåg att hon just fått möjligheten att ta reda på sanningen kring branden.Trettiosju år senare åker Ellinor till ett café där Carlsborg en gång stått. Vid ett toalettbesök svimmar hon av och vaknar snart i en ny verklighet. Carlsborg finns kvar och hela familjen Björksjö är vid liv. Ellinor misstänker att Olga, hennes mormor, skickat tillbaka henne för att rädda familjen och, inte minst, sätta dit mördaren. Vad mormor inte tänkt på var att Ellinors ankomst skulle påverka familjen på flera sätt. För när Ellinor träffar Henrik, sonen i huset, blir ingenting som mormor planerat.
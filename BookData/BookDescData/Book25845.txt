1974. Ernt Allbright keert terug uit Vietnam, waar hij krijgsgevangene was – een ervaring die hem psychisch heeft beschadigd. Als hij zijn zoveelste baantje kwijtraakt, neemt hij een impulsieve beslissing: hij verhuist met zijn gezin naar Alaska. Zijn dertienjarige dochter Leni, die zich staande probeert te houden ondanks de stormachtige, moeilijke relatie van haar ouders, hoopt dat een nieuw thuis ook een nieuw begin kan betekenen. Haar moeder is bereid alles te doen voor de man van wie ze houdt, zelfs als ze hem moet volgen naar het einde van de wereld.Aanvankelijk lijkt Alaska alles te zijn waarop ze hoopten; ze worden er opgenomen in een kleine gemeenschap van sterke, onafhankelijke pioniers. Maar als het winter wordt en een maandenlange duisternis over de staat neerdaalt, verslechtert Ernt’s toch al kwetsbare psychische toestand. Het gezin moet alles op alles zetten om de uitdagingen buiten én binnen de muren van hun huis het hoofd te bieden.
Na haar traumatiserende tienerjaren op de prestigieuze Bradley School bouwt Ani FaNelli zorgvuldig een nieuwe identiteit op. Met haar glamoureuze baan, goedgevulde kleerkast en succesvolle verloofde lacht het leven haar toe. Maar Ani heeft een geheim. Duistere kwelgeesten uit het verleden bedreigen haar wanhopig gecreÃ«erde illusie van perfectie. In een razend tempo en vol onverwachte wendingen beschrijft 'Het gelukkigste meisje ter wereld' de ondraaglijke druk waarmee veel succesvolle vrouwen moeten zien om te gaan. Achter de scherpe randjes en moordende ambitie van de heldin gaat een schokkende waarheid schuil, maar ook een hart dat groter is dan het op het eerste gezicht lijkt. Moet Ani de stilte doorbreken om zich van haar trauma's te bevrijden? Ook als dat betekent dat ze daarmee alles waarvoor ze geknokt heeft op het spel zet?
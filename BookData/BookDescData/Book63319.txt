Prefaţă: Valeriu Stoica Ilustraţii: Devis Grebu „Andrei Pleşu, Al. George, Virgil Nemoianu, Neagu Djuvara, Vladimir Tismăneanu, Nicolae Manolescu, Gabriel Liiceanu, Andrei Cornea, Horia-Roman Patapievici, Lucian Boia: oameni pe care este onorant să-i asculţi. E o mare plăcere să-i asculţi vorbind şi despre politică – pasional şi argumentat, polemic şi chirurgical, logic şi antologic, spumos şi clar. Proiectul editorial care începe cu acest volum de ample interviuri trăieşte, în primul rând şi în mod fundamental, prin ei, prin cei zece. Trăieşte, e viu şi va continua.“ (Cristian PĂTRĂŞCONIU)„A crea şi a menţine o ordine socială construită pe libertatea şi pentru libertatea fiinţei umane constituie una dintre cele mai mari provocări pe care trebuie să le înfrunte intelectul uman. De sute de ani, numeroşi gânditori occidentali încearcă să răspundă acestei provocări. Prin eforturile lor, în timp, s-a cristalizat o tradiţie intelectuală: tradiţia libertăţii. Şi o doctrină: liberalismul clasic. Colecţia «Cultura libertăţii» îşi propune să îl familiarizeze pe cititorul român cu această tradiţie, dar mai ales să-l racordeze la dezbaterile contemporane ce se revendică de la spiritul acesteia.“ (Valeriu STOICA, Dragoş Paul ALIGICĂ)
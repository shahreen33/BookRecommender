Det er nytår, og mens resten af Brighton fester, bliver en kvinde udsat for en grov voldtægt på et værelse på byens fine hotel Metropole. En uge senere bliver en anden kvinde i byen overfaldet, og noget kunne tyde på, at der er tale om samme gerningsmand - en mand med hang til dyre damesko. Kriminalkommissær Roy Grace ser straks, at den nye sag minder om sagen om Skomanden, der i 1997 begik en række voldtægter i Brighton og omegn. Kan det virkelig være den samme gerningsmand, der efter så mange år er vendt tilbage, eller er der tale om en copycat?
De heel nabije toekomst. Over de hele wereld, van Aalborg tot Zanzibar, vallen mensen plots in slaap. Straten en openbare plaatsen liggen bezaaid met burgers. Is het een terroristische aanslag zonder voorgaande? Is het de natuur die zich wreekt? Niemand kent de oorzaak, laat staan de remedie. Enkele inwoners van een Vlaamse provinciestad die aan het onheil ontsnapten gaan elk op hun manier met de situatie om. Sommigen voelen zich bevrijd, anderen maken van de gelegenheid gebruik om oude rekeningen te vereffenen.Pest is een zwartkomische roman over het einde van de wereld en hoe daarmee om te gaan.
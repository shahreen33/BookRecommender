Ellen Westman drömmer om att bo vid havet och får låna sin exmans sommarhus i Tradviken. Hon tänker sig ett semesterparadis fullt av liv och rörelse, men verkligheten är något helt annat ett sömnigare kustsamhälle får man leta efter. Fröken Sverige 1983, Birgitta Lundin, lever numera ett tillbakadraget liv i Tradviken. Dagarna spenderar hon i ensamhet framför datorskärmen i jakt på nya yogafilmer på Youtube. Unga Tess älskar sin hemort trots allas uppmaningar om att hon borde ta sig ut i världen. Tess parhäst är åttiofemåriga Signe, en tuff tant som gör sitt bästa för att stoppa all exploatering av idyllen. Men när det börjar hända märkliga saker nere vid sjöbodarna i hamnen står duon inför sin största utmaning någonsin. Sjöbodsblues är en lättsam berättelse om fyra kvinnoöden som vävs samman när den stora världen knackar på i det lilla men charmigt tråkiga Tradviken. Sara H. Olsson, född 1979, bor i Tångaberg utanför Varberg i Halland med sin familj. Hon har en bakgrund som bokförläggare och debuterade 2017 med den rosade feelgood-romanen Du glädjerika sköna som även nominerades till Stora ljudbokspriset samma år. Sjöbodsblues är Sara H. Olssons fjärde roman och den första delen i en ny serie om det lilla kustsamhället Tradviken.
Een zwangerschap in het teken van de oorlog. Marjolijn van Heemstra had jarenlang een held. Een oudoom die net na de oorlog met 'een bommetje' een 'verraaier' zou hebben omgebracht. In de familie stond hij bekend als verzetsheld, liefkozend 'Bommenneef' genoemd. Marjolijn zou zelfs haar eerste zoon naar hem vernoemen. Als ze daadwerkelijk zwanger is van haar eerste zoon, zoekt ze meer over haar verzetsheld uit en ontdekt ze steeds meer zaken die ze liever nooit had willen weten. De twijfels groeien. Wie was deze schimmige man voor wie de oorlog nooit geÃ«indigd is? Kan ze haar zoon wel opzadelen met de geschiedenis die met deze naam gepaard gaat? En we noemen hem is een razend spannende zoektocht (met een strenge deadline: een baby) die grote vragen opwerpt over goed en fout, over terrorisme en over de vraag wat een pasgeboren baby met z'n voorouders te maken heeft.
Sonja Årberger Lopez, tolv år, har fått brev från sin farfar som hon aldrig mött. Han är döende och vill att hon hälsar på.Det blir en lång tågresa upp till Norrland, men väl framme känner hon sig inte välkommen. Farbrodern Carl är sträng, kusinen Seth märklig, och det stora gamla huset skrämmande. Snart visar det sig att farfar Wilhelm visserligen är gammal och sjuk, men han har inte skrivit något brev … Och det gamla tåget Sonja åkt med finns inte, stationen är övergiven.Allt det egendomliga verkar ha med fjället att göra; Årberget, som gett både Sonja och det lilla samhället sina namn. Enligt legenden ska det finnas guld där inne, fast det är ju bara sagor. Eller?
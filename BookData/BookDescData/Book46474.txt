Op 25 september 1945 stierven Leo Vindevogel en Karel De Feyter voor de Belgische executiepelotons. De eerste is in de loop der jaren en tot op de dag van vandaag uitgegroeid tot een symbool voor de onrechtvaardige en anti-Vlaamse repressie. Karel De Feyter is daarentegen een zo goed als vergeten figuur.Nochtans was De Feyter in zijn glorietijd zeker niet minder invloedrijk in de Vlaamse Beweging als Vindevogel. Bovendien waren zijn proces en uiteindelijke terechtstelling tijdens de repressie niet minder dramatisch en onrechtvaardig als dat van zijn lotgenoot.Wie was deze man dan wel? Waarom en hoe is hij in de repressiemolen aanbeland? Welke beschuldigingen werden tegen hem geuit en door wie? Welke krachten waren er aan het werk om zijn proces in deze of gene richting te duwen? Welke waren zijn gedachten, gevoelens en emoties? Hoe gedroegen zijn naasten, aanklagers en rechters zich, alsook de mensen waarop hij een beroep deed? Wie waren zij overigens allemaal? En tenslotte is er nog de ultieme vraag: was er wel degelijk schuld en zo ja, bestond er dan een evenwicht tussen schuld en boete? Op deze vragen poogt dit boek, aan de hand van minutieus bronnenonderzoek, een antwoord te vinden.
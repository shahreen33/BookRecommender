Un padre e un figlio partono per un viaggio: il padre vuole che il figlio veda il livello di inquinamento e di degrado ai quali è arrivata la terra. Diviso in sette capitoli corrispondenti ai sette giorni della creazione, questo libro è un viaggio attraverso i luoghi dove la natura è più martoriata dalla mano dell'uomo. La coppia, a bordo di un magico tappeto, sorvola le zone più desolate dell'Africa, il lago d'Aral, il Polo Nord e altri luoghi ancora in un viaggio di denuncia ma anche di speranza e di fiducia nella volontà di cambiare, riparare e ricostruire delle nuove generazioni.
"Sus pe cer plutea o scanteie abia vizibila, care se legana in intuneric. Oare ce putea fi? Ei insa tot asteptau, iar scanteia se facea tot mai mare si tot mai stralucitoare. Deodata lui Jane i se taie respiratia, iar Michael simti ca se sufoca. O! Era oare cu putinta?... Se putea asa ceva?... se intrebau, pe tacute, unul pe altul. Scanteia cobora, facandu-se tot mai lunga si mai lata. Si cum venea asa, capata o forma care li se paru ciudata si totusi familiara. Din valvataia de lumina iesi o figura ciudata, o figura cu palarie neagra de pai si cu haina albastra, impodobita cu nasturi de argint, o figura care tinea intr-o mana ceva ce semana a valijoara, iar in cealalta o... sa fie oare adevarat? O umbrela cu cap de papagal."
Despre Caragiale, ca în genere despre clasici, vorbim mai ales în ocazii festive. În restul timpului, Caragiale este acela care vorbește despre noi. Și se pare că o face mult mai bine. Ceea ce spunem noi despre Caragiale este supus revizuirii neîncetate. Ceea ce a spus Caragiale despre noi ramâne turnat in bronzul eternității. Caragiale evadează mereu din formulele în care încercam a-l prinde, pe când noi nu izbutim a evada din formula în care ne-a prins Caragiale. Niciodata nu vom izbuti să-l epuizam pe Caragiale. El este acela care întotdeauna ne va epuiza pe noi.
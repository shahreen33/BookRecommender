La dolce e graziosa Honey ha sposato Weaver Stapleton, ben più anziano di lei, per interesse economico. Durante una crociera ai Caraibi i due iniziano a litigare senza sosta, e Honey cerca distrazione osservando i neo-sposini della cabina accanto, la bella Alma e il capitano Lashelle. Pian piano, Honey si convince che Alma stia correndo un grave pericolo, ma nonostante le stranezze che accadono a bordo nessuno sembra crederle, a cominciare dal marito che continua a darle contro… Elisabeth Sanxay Holding ha scritto intensi thriller psicologici ben prima che questa categoria letteraria venisse coniata, guadagnandosi la stima del pubblico e di lettori illustri come Raymond Chandler, e torna oggi in libreria con un romanzo inedito in Italia.
Natten mot den 1 juli 2010 rusar två män beväpnade med kalasjnikov och pistol in i kafé­lokalen Oasen i Södertälje. Där skjuter de ihjäl två bröder, elitfotbollsspelaren Eddie Moussa och fyrabarnspappan Yaacoub Moussa. Dubbelmordet utgör kulmen på den våldsspiral som satt skräck i staden under flera år.I en liten stad påverkas alla, vare sig man vill eller inte. Oritha vars bror lånar pengar av fel människor. Issa som bara vill spela kort med vänner. Philip som kastar tärning för en halv miljon. Milad som vägrar betala för skydd .Ann Törnkvists berättelse om Södertäljenätverket är en intensiv skildring av vad som händer när skuggsamhällen tillåts växa fram, när våld och rädsla får styra en stad och vilka förödande konsekvenser det leder till.
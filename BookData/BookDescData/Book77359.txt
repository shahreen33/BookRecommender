Vårsolen skiner över Linköping och de ännu vinterbleka människor som vågat sig ut på serveringarna runt torget. Några svalor kretsar i skyn, färgglada tulpaner lyser från stånden och en mamma med två små barn går mot bankomaten. Då plötsligt slits lugnet itu av en kraftig explosion.Kriminalinspektör Malin Fors står framför sin mammas kista när ett lågt muller bryter tystnaden, och snart är hon på väg till Stora torget och en syn hon aldrig kommer att glömma. Det är glassplitter, krossade blommor och utspridda grönsaker överallt. En trasig barnsko. En duva som pickar i något rött i den öronbedövade tystnaden.Vårlik är den fjärde delen i Mons Kallentofts kritikerhyllade serien om Malin Fors vid Linköpingspolisen.
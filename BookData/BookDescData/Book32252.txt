"Hennes puls var obefintlig, ögonen var uppspärrade, stela och livlösa och på huvudets vänstra sida syntes en rödbrun smutsig yta ..." Sveriges största musiktävling drabbas av en tragedi - en ung sångerska hittas död kvällen innan sitt genombrott i tv. Hon blev mördad, säger polisen. Pojkvännen gjorde det, påstår media.  Den envisa mordutredaren Sandra Collin kopplar in sig själv på fallet, och sökandet efter sanningen blir både komplicerat och farligt. Vem vill tysta sångerskan och varför?
L’irrazionale non ha mai fatto parte dell’ordinaria vita della ventottenne Áine O’Quinn: gli unici enigmi che conosce sono la sua famiglia e i misteri dei romanzi gialli – in quest’ordine –, ma sembra che la festa di San Patrizio sia pronta a portargliene uno nuovo di zecca. Costretta a tornare nella cittadina in cui è nata e dalla quale è fuggita per sottrarsi all’oppressione dei suoi genitori, Áine si imbatterà in strani fenomeni a cui non sa dare un nome, ma che è decisa a indagare fino in fondo. Chissà che non riesca a svelare i segreti della brughiera irlandese, finendo per trovare persino un nuovo amore?
Ett frågetecken är ett halvt hjärta är en gripande roman om att övervinna skam och skuld. Om att hitta sig själv och sanningen, och på så sätt lära sig att älska.Elin Boals lever det perfekta livet. Hon är framgångsrik fotograf i New York, hon är sedan länge gift med Sam och tillsammans har de sjuttonåriga dottern Alice. Men någonting har alltid saknats.En dag får Elin ett brev från barndomsvännen Fredrik, han som en gång var hennes livlina under den fattiga uppväxten på Gotland. En röst från den barndom hon har gjort allt för att förtränga och som ingen annan känner till, inte ens hennes närmaste. Med det oväntade livstecknet kommer minnena och tankarna tillbaka. Det fjärmar henne allt mer från familjen och fyller henne med skam över det hon en gång gjorde, det som fick henne att fly och aldrig mer återvända.Till sist förstår Elin att hon måste möta sitt förflutna för att kunna bli hel, för att rädda den familj hon har idag. Hon ger sig ut på en resa till en annan kontinent, men också till en annan tid och ett annat liv.
Karins tillvaro rasar samman när hennes pappa dör och hon inser att lögner och hemligheter är orsaken till hennes kärlekslösa barndom. Hennes länge förträngda minnen bildar plötsligt en ny sanning. Nu måste Karin ta reda på vem som är hennes riktiga far – för att inte gå sönder.Det blir början på en resa där Karins sökande leder långt tillbaka i tiden, till nazismens fasansfulla terror och till 1960-talets Halmstad. Varför lämnade hennes pappa familjen? Varför förbjöds Karin att berätta vissa saker för sin lillebror? Och vad är det egentligen för hemlighet som hennes mamma bär på?Holländarn är ett familjedrama som sträcker sig över tre tidsperioder. Djupa familjehemligheter, skuld, passion, svek och kärlek avlöser varandra i denna välskrivna roman, baserad på en sann historia.
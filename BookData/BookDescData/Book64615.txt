Det är dagen före julafton och en långtradare fullastad med julklappar kör längs glashala vägar i ymnigt snöfall. När lastbilen får sladd och välter blir hela länsvägen blockerad, alla julklappar sprids ut över vägen och ingen kommer fram. Istället måste man ta den alternativa vägen förbi det gamla stationshuset som inrymmer ett kafé och kulturhus som för en tynande tillvaro. Men kaféet börjar nu fyllas av en brokig skara människor som alla har sina alldeles egna anledningar till att ta sin tillflykt just hit, och plötsligt börjar det få liv igen.
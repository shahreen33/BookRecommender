Liefde in de lucht is de humoristische nieuwe serie van Petra Kruijt, bekend van Laat me jou zijn en De mannenmaker. Liefde in de lucht gaat over de achtentwintigjarige Hannah, die net haar stewardessencursus heeft afgerond. Samen met vriendin Myrthe gaat Hannah een paar dagen naar Ibiza. Ze kijkt ernaar uit om lekker alles los te laten, te zonnen en te feesten. Ze had er alleen geen rekening mee gehouden hóé los sommige dingen gaan op Ibiza. Net zomin als ze eraan had gedacht om goede schoenen in te pakken om over de keitjes van Ibiza-stad te lopen… En wat ze al helemaal niet zag aankomen, is dat Myrthe op het eiland een verliefdheid opdoet. Perfect voor de lezers van Jill Mansell, Bridget Jones, en Lauren Weisberger!
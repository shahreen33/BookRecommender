När Niklas Bromander, känd som djävulens advokat, påträffas död i ett garage i centrala Jönköping får kriminalkommissarierna Lisa Engström och Sten Johansson fallet på sitt bord. Fallet skaver eftersom Niklas Bromander några år tidigare fått en polismördare frikänd. I samma veva försvinner Bromanders äldsta dotter spårlöst. Lisa Engström, som trots sin unga ålder är ökänd inom poliskåren för sitt heta temperament, är den enda som högt uttalar orden alla på polishuset egentligen känner - att Niklas Bromander bara fått det han förtjänat. Snabbt inser utredarna att allting inte är som det ska i den välutbildade, högpresterande familjen. När bilder på en fastbunden naken Hanna Bromander plötsligt dyker upp drar jakten igång på allvar. Ganska snart vänds misstankarna mot en samtalsgrupp för utsatta kvinnor. Är det någon av kvinnorna som kräver hämnd? Eller ligger hotet närmare än så?
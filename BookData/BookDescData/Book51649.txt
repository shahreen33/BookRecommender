Een vrouw moet meestal een heleboel kikkers kussen voordat ze achterop het witte paard van haar prins kan springen. Marigold is zelfs in de poten van een giftige pad beland. Dat is Sebastian, de louche directeur van het balletgezelschap in Londen waar ze werkt. Na een pijnlijke val stuurt hij Marigold terug naar het huis van haar moeder op het Engelse platteland om te herstellen. Betekent dit het einde van haar danscarriÃ¨re? Gelukkig ontmoet ze haar jeugdvriend Rafe, die nog net zo aantrekkelijk is als zij zich hem herinnert en staat te trappelen om aan haar voeten te liggen. Maar wie is die mysterieuze vreemdeling in de coulissen? Marigolds herstelperiode wordt veel spannender dan ze ooit had durven dromen.
De bijenhouder van Aleppo is een roman van internationale betekenis en een ode aan de menselijke geest.Als ze alles hebben verloren wat hun lief is, vlucht bijenhouder Nuri samen met zijn vrouw Afra weg uit Aleppo. Op hun reis door een gebroken wereld worden ze niet alleen geconfronteerd met de schokkende realiteit van het vluchtelingenbestaan, maar ook met een onuitsprekelijk verdriet: het verlies van hun zoon Sami. Het is het verhaal van twee mensen die elkaar in hun pijn zijn kwijtgeraakt, maar ondanks alles elkaar en hun droom willen vasthouden.
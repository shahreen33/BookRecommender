faccio tanti  sforzi  per essere l’eroe.   ma poi mi saboto da sola  cogliendo mele avvelenate  e mangiandole come caramelle.   sono l’antagonistica  protagonista  della mia storia.   Tutto è iniziato qualche tempo fa, quando Caroline stava affrontando un periodo difficile della sua adolescenza e la poesia era l’unico rifugio. Lì, tra le parole potenti e asciutte che le affioravano alla mente e che annotava sul computer, si sentiva al sicuro. Avrebbe voluto urlare al mondo intero il suo dolore, ma non era ancora pronta. Un anno dopo, Caroline ha iniziato a postare i pensieri – un concentrato di emozioni crude e toccanti – sul suo account Instagram @poeticpoison e in breve i follower sono diventati centinaia di migliaia.  Oggi l’autrice diciottenne ha raccolto oltre cento poesie in questo suo libro d'esordio. Un percorso intimo – dalle tenebre della depressione alla luce della riscoperta di sé –, raccontato da una voce potente che ci fa sentire tutti un po' meno soli.
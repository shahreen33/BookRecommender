Nu Siem in handen is van een onbekende en onzichtbare vijand, zit er voor Hester maar één ding op: ze vertrekt halsoverkop naar Groningen om hem te zoeken. Sinds ze de waarheid weet over haar kracht en over de reden van de break-up met Siem, zet ze alles op alles om hem te redden, maar dat valt niet mee. Samen met Yvet, Mirella, Kasper en Twan probeert ze erachter te komen wie hiervoor verantwoordelijk is en waarom. Hester wordt gedwongen dingen te doen die ze nooit gedacht had ooit te zullen doen en ze moet keuzes maken. Keuzes die soms onmogelijk zijn, maar toch gemaakt moeten worden. Met grote gevolgen. Hesters hart wordt keer op keer op de proef gesteld. Maar op het moment dat alle hoop verloren lijkt, komt er hulp uit onverwachte hoek. Zal het Hester lukken om Siem te redden? Hoever mag en kan ze gaan? En wat als niet alleen haar eigen leven, maar ook dat van de anderen op het spel staat?
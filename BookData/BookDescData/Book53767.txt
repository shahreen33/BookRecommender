De moord op een jonge activiste zet het land in rep en roer. Iedereen heeft zijn mening klaar over de moordenaar: een vleesgeworden internettrol die zijn woorden omzette in daden. Maar is dat wat er echt gebeurd is? Dit boek vertelt het verhaal van een schijnbaar doodnormale jongen die achter zijn computerscherm transformeert tot een echte bully en uiteindelijk in de cel belandt voor moord. Terwijl hij zijn vonnis afwacht en stilaan alle controle verliest, krijgt het verhaal van de vermoorde Maya vorm. Was zij echt zo onschuldig als de rouwberichten en krantenkoppen beweren?
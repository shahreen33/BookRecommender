Natten då pappa dog, sa min syster vid minnesgudstjänsten, hade jag en omvälvande andlig upplevelse”.Inom loppet av några månader förlorade Patricia Pearson både sin far och sin syster. Pappan plötsligt och oväntat, systern i en smärtsam kamp mot cancer. I samband med dessa dödsfall hände det en rad oförklarliga saker i Patricia Pearsons närmsta familj. Händelser som gjorde att hon, till vardags undersökande journalist – för att försöka förstå det som inte logiskt gick att förstå – började utforska trakten mellan döendet och döden. Aldrig hade hon kunnat ana vilken mängd erfarenheter och upplevelser som väntade på att berättas, när hon väl började fråga. Personal inom palliativvården, forskare och teologer, och andra som befunnit sig nära gränsen mellan liv och död, delade med sig av sina insikter. Patricia Pearson fann snart ett mönster av återkommande erfarenheter som var oberoende av kulturella, sociala och religiösa åtskillnader. Tydliga tecken på att många i förväg vet när deras tid är kommen och även kommunicerar detta. Drabbande exempel på att starka band mellan människor inte är beroende av varken tid eller rum. En dörr på glänt bekräftar att människans villkor inte alltid kan förklaras och att vi förminskas när vi inte vill kännas vid livets andliga dimension.Patricia Pearson är en prisbelönt journalist och författare vars verk har publicerats i bland annat The New Yorker, New York Times och Businessweek. Patricia Pearson har gjort sig känd för att vända upp och ner på vedertagen kunskap, och har skrivit böcker på många svåra ämnen. En dörr på glänt är hennes första bok på svenska. Patricia Pearson bor i Kanada.
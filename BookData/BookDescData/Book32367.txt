"Att var singel är en sak. Inget som måste vara för evigt. Det är det där andra. Att man är ensam kvinna i 35-årsåldern och inte mamma ännu. Det är något andra är snälla och påminner en om titt som tätt. Om man nu, av en händelse, inte skulle ha reflekterat över det själv."Som singel såg Klara sina vänner stadga sig och skaffa barn. Själv hade hon redan ett spännande liv med kul jobb, fin lägenhet, resor och kompisar. Men med tiden växte sig barnönskan allt starkare och en dag bestämde hon sig. Hon ville verkligen bli mamma. Men för att lyckas med det krävdes något hon saknade. En man. Läs om Klaras jakt på mannen som ska ge henne barnet. Och därefter om de pirrande första försöken och hoppet som sakta förvandlas till tröstlös desperation. Med skarp iakttagelseförmåga och varm humor lyckas Klara återge vardagslivets komiska situationer - om singelliv, ensamhet och försöken att älska sig själv. Om pojkvänner, provrörsbefruktningar och den stora ynnesten att leva med en hund.
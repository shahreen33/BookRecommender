Il famoso duo Tabata e Yogo si cimenta nell’avventura di rivisitare il mondo di Mazinger, creando un nuovo esplosivo arco narrativo. La storia inizia in un mondo in rovina in cui l’umanità è stata spazzata via dalla mano di un temibile Mazinger Z e Koji è l’unico essere umano rimasto. Un androide gli si avvicina, offrendogli la possibilità di fermare la carneficina. L’androide, Minerva X, è da tempo un’esploratrice delle dimensioni parallele e questo è uno dei suoi vari tentativi per impedire che lo Z diventi un dio demone... Un’opera che rivoluziona il manga di fantascienza ancora una volta sotto il nome di Go Nagai, con tavole uniche che dipingono i personaggi della saga come non li avete mai visti. finalmente, la nuova era è qui. E voi... non potete perderla.
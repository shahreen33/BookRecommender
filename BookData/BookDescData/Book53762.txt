Wat het betekent wanneer er een man uit de lucht valt is het debuut van de Nigeriaanse schrijfster Lesley Nneka Arimah. Het boek werd bekroond met een hele rits aan prijzen, waaronder de Kirkus Reviews Prize.Een vrouw wendt zich tot riskante magie om haar kinderwens in vervulling te laten gaan.Een weduwe wordt razend om de hatelijke ontvangst van haar dochters in het huis van haar zus.De god van de mieren zweert wraak op de godin van de rivieren, want ‘iemand had moeten weten dat je beter geen kleine dingen van kleine mannen kunt afpakken’. Realisme, magie en fabel: de verhalen van Lesley Nneka Arimah zijn geestig en wrang, wreed en hartverscheurend. Arimahs werk verkent de grenzen van verschillende genres en creëert zo een volstrekt eigen stem met een geheel eigen geluid.
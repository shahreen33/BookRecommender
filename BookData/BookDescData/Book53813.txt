Dit is Sloane Jacobsen: ze is vervreemd van haar familie, heeft een picture perfect-relatie met een social-mediaster, is beste vrienden met de stem van haar zelfrijdende auto en is een internationaal succesvol trendwatcher. De perfecte kandidaat om bij techgigant Mammoth de strijd om de virtuele consument te leiden. Maar wanneer ze in dit online walhalla overal signalen opvangt dat echt contact de nieuwe trend is, zoekt haar machtige baas de confrontatie en begint Sloane te twijfelen aan haar eigen voorspellingen. Durft ze te kiezen voor wat ze zich al zo lang ontzegt: liefde en verbinding?
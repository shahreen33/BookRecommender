Personlig berättelse om flykt, integration och utanförskapHej syster. Vad fint att se dig. Välkommen till Sverige. Ställ ner väskan ett tag. Nej, jag behöver inte se ditt pass. Lägg undan dollarsedlarna. Hur har resan varit? Det här är Malmö, det tillhör Sverige.Så börjar Navid Modiri sin berättelse. I januari 2016 skrev han ett Facebook-inlägg i form av ett välkomstbrev till alla de människor som tvingats på flykt och kommit som nyanlända till Sverige. Brevet riktade sig till en flyktingkvinna han träffade på Centralstationen i Malmö. En kvinna han kände ett släktskap med. En kvinna som skulle ha kunnat vara hans syster. På ett par veckor hade texten delats över tiotusen gånger och gillats av fler än femtiotusen människor.Nu har Navid skrivit en hel bok i samma anda. Med utgångspunkt i sitt eget liv berättar han om Sverige idag – om integration, flykt och utanförskap – men också om språkets makt att sammanföra människor. Det är en berättelse om svårigheten att anpassa sig till ett nytt land, om att hitta hem, och om flykt i en vidare mening: Kanske befinner vi oss alla egentligen på flykt från någonting?
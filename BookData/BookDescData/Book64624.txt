Det är början av juli och den svenska makteliten befinner sig på politikerveckan i Almedalen. Gotland sjuder av rykten och alla bevakar varandra. Alla vill vara först med att antingen plantera eller avslöja en nyhet.Ryktet går att statsministern väntas avgå. Vem som blir hennes efterträdare står mellan politikens guldgosse,näringsminister David Ehrling, och den mer erfarna miljöministern Ann-Louise Hegel.Näringsministern och hans skickliga spinndoktor drabbas under de glödheta dagarna av mediernas hårdhänta bevakning.Statsministern och hennes närmaste stab håller tills vidare händelseförloppet i ett järngrepp.Och överallt närvarande är den trettio personer starka truppen från Kvällspressen, redo att förmedla varje rörelse, varje ord, varje blick. Tills en kväll då verkligheten drabbar dem själva med full kraft.I maktens öga avslöjar spelet under politikens välpolerade yta. Vi får följa maktkampen mellan två ministrar, smutsiga utspel och spelet med och mot medierna.Per Schlingmann har erfarenhet som partisekreterare och statssekreterare och en unik inblick i spelet bakom kulisserna. Han är idag rådgivare och föreläsare.
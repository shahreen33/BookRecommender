Något växer inuti Inigo Jones bröstkorg, något som legat latent och bara väntat på att få bryta ut. Hon vill inte vara annorlunda. Bara passa in och vara som alla andra. Nu går det inte längre att slå ifrån sig de märkliga saker som sker omkring henne. Inigo drivs till att fatta ett beslut som leder henne till Högklint och en grotta som varit dold för omvärlden. Grottan bär på en hemlighet, en värld som är sammanflätad med hennes eget förflutna och som nu står på gränsen till inbördeskrig. Inigo ansluter sig till rebellerna och måste snabbt anpassa sig till sitt öde. Om hon inte lär sig att kontrollera krafterna hon bär på kommer det att få förödande konsekvenser.En berättelse om övertygelser, svek och kärlek i en annan tid.
Op een doordeweekse dag beweert een geheimzinnige man aan de telefoon dat hij voor Zacharias Brecht de scoop van zijn leven heeft... Nog voor de onderzoeksjournalist de oproeper kan ontmoeten, wordt die vermoord. Gelukkig heeft hij voor Brecht een geheimzinnig dagboek nagelaten vol met formules en aantekeningen. Er ontstaat een nietsontziende jacht op dat boek, waarbij Oostende, Leuven en het idyllische Wilderen in Haspengouw in beeld komen. Een zaak van leven of dood is ingezet. Zal Commissaris Bottu het mysterie kunnen ontrafelen voor er nog meer doden vallen? ‘Omerta’ is de negende misdaadroman van Willy en Steven Bogaerts -vader en zoon- in de succesvolle reeks rond de eigenzinnige commissaris Bottu. Dit boek kan perfect alleenstaand gelezen worden en krijgt lovende reviews. Recent liep vader Willy nog in de kijker met een soloproject ‘Mijn koninklijke minnaar’ rond het klimongeval van Albert I. Ook verraste het duo met de Scandinavische thriller ‘Amalia, Amalia’.
De Britse studente Grey Hutchins reist naar Tokio, op zoek naar unieke filmbeelden van de beruchte massamoord van Nanking. Slechts één man kan haar helpen, een overlevende die nu gasthoogleraar is aan de befaamde Todai-universiteit. Maar hoe kan Grey zijn vertrouwen winnen?Het zit haar niet mee. Wanhopig en eenzaam accepteert ze een baan als hostess in een luxe nachtclub voor zakenlui en criminelen. Eén gangster domineert - een oude man in een rolstoel, bewaakt door een sinistere lijfwacht. Men zegt dat zijn rijkdom en gezondheid te danken zijn aan een krachtig elixer. Een elixer dat anderen tot elke prijs willen hebben...
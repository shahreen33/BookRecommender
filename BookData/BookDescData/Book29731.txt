In een afgelegen streek in China leiden de boeren in de jaren dertig een hard bestaan. Het zijn barbaarse jaren, waarin de Chinezen niet alleen tegen de Japanse bezetter strijden, maar minstens even verbeten tegen elkaar. De onafzienbare, dieprode korenvelden - generaties lang symbool voor leven en geluk - danken hun kleur steeds minder aan de vurige gloed die er in de oogsttijd overheen ligt: de eens zo vruchtbare aarde is doordrenkt van bloed.Het rode korenveld is een uitzonderlijke familiegeschiedenis, waarin zich in een landschap van een overstelpende pracht gebeurtenissen afspelen van een onthutsende wreedheid. Het is een roman over overlevering en het geheugen, die is opgebouwd uit verhalen-in-verhalen, waarbij verbeelding en geschiedenis samen een boek opleveren dat onvergelijkelijk is - en onvergetelijk.Het rode korenveld is een van de overtuigendste romans uit het recente China; een meesterwerk van het kaliber van Honderd jaar eenzaamheid en De ondraaglijke lichtheid van het bestaan. Het boek, dat inspireerde tot de prachtige gelijknamige film, is inmiddels een legende in China, waar het de belangrijkste literaire prijzen won.
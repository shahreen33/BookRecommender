Tijdens de US Open Golf wordt de tienerzoon van de profgolfers Linda en Jack Coldren ontvoerd. Heeft het te maken met het feit dat Jack voor het eerst sinds 23 jaar weer een topprestatie levert op de golfbaan? De ontvoerder heeft gedreigd de jongen te doden als de politie erbij wordt gehaald en eist geld. Linda Coldren blijkt familie te zijn van Myrons beste vriend Win en Myron wordt heimelijk ingeschakeld om de zaak te onderzoeken. Familiegeheimen komen langzaam maar zeker bovendrijven en de boeven hebben het natuurlijk ook op Myron gemunt.
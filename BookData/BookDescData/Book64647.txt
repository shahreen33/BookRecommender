Om man drömmer om något tillräckligt länge kommer det en dag att bli verklighet. Lisa har klarat av sitt första superhjälteuppdrag, men det känns som om hon bara drömt det. För i hennes vardag är allt som vanligt: hon vantrivs i skolan och killgänget är värre än någonsin. De ger sig på de svagaste och mobbar alla, inklusive Lisa. Varje ledig stund läser Lisa i boken hon hittade på biblioteket, Handbok för superhjältar.Fartfyllt, spännande och läckert om en liten tjej som tar saken i egna händer. Ett slags modern Pippi Långstrump med superkrafter som skildras med fantastiska illustrationer.
Magda, Amelie, Simona och Vibeke har fått kontakt via Magdas blogg. Nu träffas de för första gången i ett hus Magda ärvt. Hon vill ha sällskap och bjuder in sina bloggvänner. Men vilka är dessa kvinnor egentligen, bakom den bild de skapat på nätet? Och vad händer när deras hemligheter avslöjas?De söker sig till varandra några varma sommarveckor i Fredrika, en vacker plats i Norrlands inland. Alla bär de på erfarenheter och historier som de valt att dölja. Ska de tillsammans kunna finna en ny trygghet?Vem kan man lita på – om det nu finns någon man kan lita på? Eller finns hoten, osäkerheten och lögnerna alltid kvar?Dessutom dröjer det inte länge innan kvinnorna får en känsla av att vara betraktade när de lever sitt stilla liv i huset. Vem smyger omkring i skogsbrynet och vid strandkanten? Är det någon som besöker huset om natten?Snart hotas den sköra vänskap de byggt upp när en inkräktare slår sig in i deras tillvaro. Och de kan inte stillatigande finna sig i detta …Det hemliga rummet är en annorlunda ”relationskrim”, om kvinnor som söker vänskap och trygghet. Men kan vänskap och tillit växa i en tillvaro skuggad av övergrepp, död och en ständigt närvarande rädsla?
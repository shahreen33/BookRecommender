Op 28 februari 1986 werd de Zweedse premier Olof Palme op straat in Stockholm doodgeschoten. Een moord die tot de dag van vandaag onopgelost is en waarover de meest wilde complottheorieën bestaan. Stieg Larsson, de latere auteur van de wereldberoemde Millennium-trilogie, is overtuigd van de betrokkenheid van extreemrechtse groeperingen en buitenlandse veiligheidsdiensten en begint zelf in het diepste geheim een intensief onderzoek. Hij houdt zijn zoektocht jarenlang vol en doet onthutsende ontdekkingen, maar voor hij de vermoedelijke daders kan aanwijzen overlijdt hij in 2004 plots aan een hartaanval. In 2014 vindt journalist en documentairemaker Jan Stocklassa in een opslagbox twintig kartonnen dozen met daarin Stieg Larssons aantekeningen over de moord. Hij besluit het onderzoek voort te zetten en zet zorgvuldig de puzzelstukjes uit het archief in elkaar. Hij volgt alle aanwijzingen over mogelijke daders en stuit daarbij op nieuwe en overtuigende aanwijzingen naar wie verantwoordelijk is geweest voor de moord op Olof Palme. Dit boek - bloedstollende true crime, onderzoeksjournalistiek en biografie in één - onthult niet alleen onbekende feiten en nieuwe verdachten in de moord op Palme, maar duikt ook in de wereld van Stieg Larsson, wiens leven en werk opvallende gelijkenissen vertoont met dat van Mikael Blomkvist, de hoofdpersoon in zijn wereldberoemde Millennium-reeks.
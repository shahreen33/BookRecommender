Inghilterra, 1815 - 1822Un controverso caso giudiziario anima le discussioni di tutti i circoli londinesi: Mary Winters, la giovane governante di Marcus Traywick, è accusata di tentato omicidio ai danni del suo padrone e, non essendoci testimoni, il verdetto della corte appare scontato malgrado la discutibile reputazione di cui gode il ricco e influente mercante. Il giorno del processo, però, Nick Stanton, duca di Vail si presenta in aula e dichiara pubblicamente che l'imputata è sua moglie e pertanto non perseguibile in quella sede. Tutto sembra risolto, ma Mary non può fare a meno di chiedersi come mai l'uomo che un tempo aveva amato con tutta se stessa e con il quale aveva condiviso un'unica notte di passione si sia fatto vivo solo in quel momento. Nonostante il risentimento che nutre nei confronti del marito che l'ha abbandonata, infatti, sa che soltanto lui può aiutarla a riavere suo figlio... il bambino che hanno concepito insieme sette anni prima e che si trova ancora sotto la tutela del perfido Traywick.
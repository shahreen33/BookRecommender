De een hard-to-get, de ander een tikje saai. Silvie moet kiezen in de roman Vergeten, van José Vriens. Kort na elkaar leert Silvie twee leuke mannen kennen. Tijdens de kerstborrel op haar werk klikt het met collega Vincent; met Nieuwjaar ontmoet ze kunstenaar Carl. Met hem gaat het in sneltreinvaart van klik naar daten, en als ze na de kerstvakantie terugkomt op haar werk, laat ze Vincent links liggen. Maar of dat nou zo slim is? Carl blijkt erg laks met afspraken en gaat vooral op in zijn kunst. Vincent daarentegen mag dan saai zijn, hij helpt Silvie wél om haar biologische vader te vinden. José Vriens heeft zichzelf ruimschoots bewezen als auteur van moderne familieromans. Ze schrijft vlotte verhalen met spanning en romantiek. Vergeten is ook weer zo'n fijne feelgoodroman.
Vulnerabilitatea nu inseamna doar sa cunosti victoria sau infrangerea, ci sa intelegi ca ambele sunt necesare; inseamna sa te implici cu toata fiinta ta in ceea ce faci. Profesoara universitara, Brene Brown este actualmente cercetatoare la Colegiul Postuniversitar de Asistenta Sociala de la Universitatea din Houston, Texas. In ultimii doisprezece ani, s-a ocupat de cercetare intr-o arie larga de subiecte, care include vulnerabilitatea, curajul, sentimentul valorii personale si cel al rusinii, si a tinut conferinte pe aceste teme. Fragment: „Atunci cand reflectam la rusine si iubire, cea mai apasatoare intrebare este: Oare iubirea noastra e autentica? Da, cei mai multi dintre noi se pricep de minune sa le declare celorlalti ca-i iubesc — unii fac asta si de zeci de ori pe zi. Sunt, insa, cuvintele noastre acoperite de fapte? Suntem noi cu adevarat vulnerabili fata de celalalt? Ii aratam partenerului incredere, bunatate, afectiune si respect? Atunci cand ne confruntam, in relatiile noastre, cu un impas, problema nu e ca nu-i declaram celuilalt iubirea noastra, ci faptul ca declaratia noastra nu e sustinuta de fapte. Asta-l raneste pe celalalt."
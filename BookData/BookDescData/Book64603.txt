NÅGOT DÖLJER SIG I TYSTNADENFyra personer färdas tillsammans längs en mörk flod. De känner inte varandra, vet inte var de befinner sig eller vart de är på väg. När hemligheterna börjar röjas och de äntligen förstår var de hamnat inser de att det kan vara för sent att ta sig därifrån. Floden är en skrämmande och suggestiv berättelse om rädslan att inte kunna undgå sitt öde. Det är en roman om oläkta sår och om sökandet efter svar både i och utanför oss själva. Med starka spänningselement och kopplingar till litteraturens klassiker ställer Markus Lutteman frågor som får oss att fundera på allt från hur vi lever våra moderna liv till vad som händer efter döden.
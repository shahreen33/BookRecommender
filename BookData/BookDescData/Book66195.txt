”Wow… se på dig. Inget barn längre.”Han är skivbolagets chef, 41 år äldre och lägger sin hand över hennes hår. Hon vill skrika, men hon tänker på sitt kontrakt och på alla artistsamarbeten hon ska göra, allt som står på spel. På sponsoravtalen hon redan skrivit under, låtarna som bara väntar på att spelas.Hans andedräkt smutsar ner hennes hals när han flämtar fram:”Vilket hotell bor du på…?”Ni måste flytta på er följer kvinnliga artister bakom kulisserna, in i en smutsig industri som präglats av sexism och tystnadskultur. I musikstudior, på skivbolag och vid sidan av scener för de en kamp mot orättvisor och övergrepp – för rätten till sin röst, sin musik, sina pengar och sin sexualitet. Genom deras blick skildras ett systerskap starkare än strukturer – och en sprakande revolution som gjort outplånliga avtryck i samtiden.I Ni måste flytta på er skrivs de senaste 30 årens pophistoria med ett helt nytt perspektiv – från Riot grrrrl-rörelsens radikala punk på 90-talet via Girl power till dagens feministiska topplistepop.Featuring: Zara Larsson, Kathleen Hannah, Tove Lo, Spice Girls, Laleh, Molly Sandén, Veronica Maggio, Lana Del Rey, Rebecca &amp; Fiona, Noonie Bao, Marit Bergman, Alex Hope, Cherrie, Georgia Nott, Little Jinder, Britney Spears, Lady Gaga, Charli XCX, Chvrches, Bebe Rexha.
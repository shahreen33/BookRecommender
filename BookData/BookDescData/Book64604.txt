Elisabeth är 42 år och har levt i symbios med sin mamma hela livet. När mamman dör tappar hon fotfästet. Hur ska hon nu klara sig? Mamman har skött allt det praktiska. När Elisabeth ska röja ur dödsboet hittar hon ett källarförråd helgat åt den man som är hennes far – en person man aldrig fick nämna. Mystiken tätnar. Vem var hennes pappa? Och vad mer finns det att upptäcka kring hennes eget liv som hon aldrig har fått veta?Elisabeth beslutar sig för att skriva brev till alla Bo Axelsson hon hittar. Och hon får svar från jordens alla hörn. Kanske är någon av dem som svarar hennes pappa? ”Om svar anhålles” är en berättelse om hur djupaste mörker kan vändas i hopp och ljus, och om att söka sina rötter och därmed få chansen till läkning och självinsikt. Carin och Lennart Hjulström har skrivit tillsammans för första gången i denna rörande brev- och dagboksroman.
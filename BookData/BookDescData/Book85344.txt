Quanto è insopportabile Rosa Rabbiosa! Non solo non ubbidisce alla zia ma, con i suoi capricci e strilli, sottomette l'avvoltoio venuto a portarla via. A questo punto, a cavallo dell'avvoltoio, vola dal re e dalla regina costringendoli ad adottarla. Naturalmente Rosa Rabbiosa non è la principessa che la coppia reale sognava, soprattutto quando a suon di strilli ottiene un costume di Zorro e il permesso di sgominare i pirati che infestano il regno. Ma per la regina le delusioni non sono finite: Rosa Rabbiosa si mette in testa di sconfiggere il drago e di liberarre il principe prigioniero... Età di lettura: 1-3 anni
Burma 1949. Nationalistische groeperingen voeren strijd om hun vaderland van de Britse heerschappij te bevrijden. Een groep Engelse reizigers wordt door een communistische bevrijdingsbeweging in een verlaten pagode gegijzeld om de Britse regering onder druk te zetten.Zeer kort daarop wordt het gezelschap uitgebreid met twee Amerikanen: de spion Hamlin, die beschikt over geheime politieke informatie, en het meisje Gen, dat opgegroeid is op het Burmaanse platteland en dat beschikt over vreemde magische krachten.Tussen deze zozeer uiteenlopende persoonlijkheden ontstaat onder invloed van het gedwongen samenzijn gaandeweg een band. Wat zij immers gemeenschappelijk hebben, is de onzekerheid over hun lot, vooral wanneer het ultimatum dat hun bewakers de regering hebben gesteld, dreigt te verlopen.
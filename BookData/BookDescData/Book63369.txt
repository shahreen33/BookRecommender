Ediţie trilingvăAceastă carte-album combină textul cu fotografia. Ea vorbeşte despre un Isus al contextelor: al religiosului, al mundanului, al derizoriului. Un simplu obiect rătăcit prin piaţa de vechituri. Un construct după chipul şi asemănarea noastră. Un bun comun tot mai golit de sens. Fiecare epocă şi cultură îl modelează şi îl transformă pe Isus în funcţie de necesităţile ei istorice. Epoca noastră are parte de un Isus discret, fosilizat, reprodus în miriade de forme şi culori şi care, cu cât este vehiculat mai mult, cu atât devine mai străin, mai depersonalizat. Oare nu e riscant să-l cauţi? Nu cumva căutându-l te poţi trezi găsit de El?
Emilia är inte så peppad på livet längre. Hon har inte varit det sen den där dagen förra våren när Theresia blev påkörd av tåget. Men varför påverkar det Emilia så mycket? Det var en fruktansvärd olycka, och hela skolan sörjer, men Emilia var aldrig nära vän med Theresia. Bara ytligt bekanta. Men det är något med den populära tjejens död som stör henne. Något som gör den nya vänskapen med Viktor, Theresias äldre bror, riktigt jobbig.Ingen annan förstår varför Emilia förändrats så mycket, eller varför hon är så obekväm i Viktors sällskap. Men sanningen är att Emilia har en hemlighet som rör Theresias död. En hemlighet som kan förändra allt. En stark debut om liv och död, kärlek, vänskap, familjeband och sanningens förödande kraft.
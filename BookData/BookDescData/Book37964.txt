Ca şi în poezie, în eseu şi studiu filosofic, d. Lucian Blaga este şi în teatru un neobişnuit iniţiator de forme noi. Opera sa dramatică a rupt, de la început, cu tradiţia învechită a piesii populare, care utilizează o tehnică seculară, într-un decor cromolitografic, şi schema unor psihologii invariabile. Inovator, d. Blaga n-a pătruns în gustul mediocru al publicului, desfătat de vodevilul industrial, de erupţia senzaţională a lui bataille si de dulcegăria sentimentală a dramoletelor moderne. Teatru d-lui este o esentiala creatie literara; poezia, simbolul emotia sublimata pana la mit sunt mijloacele lui de expresie... O intelegere completa a acestui mare scriitor trebuie intreprinsa pe toate planurile activitatii sale: poezie, teatru, eseu, filozofie. Ele se-ntrepatrund organic, se lumineaza reciproc, alcatuind o viziune mai ampla decat s-ar parea la prima vedere. Ca sa-ntelegem lirismul sau metafizic, nu rareori am facut apel la eseul sau filozofic. Drama d-lui Blaga nu este, in esenta, decat expresia conflictuala simbolica a unor forte lirice latente, prezentarea sub forma de personagii-mituri a unei problematice unitare Pompiliu Constantinescu
Invitato a prendere il tè da Wren Heyden, proprietaria di una tenuta poco distante dalla sua, Alexander Westcott, conte di Riverdale, scopre con stupore di essere l'unico ospite, ed è ancora più stupito quando la giovane gli propone di sposarla. Wren è ricca e benché fino a quel momento abbia sempre vissuto come un'eremita a causa di una voglia che le deturpa il volto, ora desidera farsi una famiglia. Alex invece ha ereditato Brambledean Court, ma non ha i mezzi per ristrutturarla. Non sanno che il destino ha in serbo per loro la più magica delle sorprese...
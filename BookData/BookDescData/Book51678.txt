Een luxe cruise naar de Cariben. Warme, tropische dagen, hete, zwoele nachten, ideaal voor een heerlijke topvakantie. Maar de Ierse zussen Britt en Mia McDonagh stappen niet als toerist aan boord van de Aphrodite. Britt gaat workshops geven over haar romantische bestseller 'De perfecte man' en wordt geacht een ware liefdesexpert te zijn. Haar zus Mia, die meegaat als assistent, is nog steeds verliefd op haar (getrouwde) oude vlam en is zich nauwelijks van andere mannen bewust. Zal de exotische magie van de Cariben ook voor de nuchtere Britt en de dromerige Mia haar werk doen? Blijft het bij een onschuldige flirt met de sexy scheepsofficier Steve en de schuchtere weduwnaar Leo? Of durven beide vrouwen alles te riskeren en een nieuwe toekomst te omarmen?
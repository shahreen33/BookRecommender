Marika försöker febrilt få in lite jul i sin hyresstuga. Den nyinköpta adventsljusstaken sprider ett stämningsfullt ljus men pepparkakorna bränns i ugnen och huvudet är fullt av tankar. Gjorde hon rätt som lämnade dottern och kärleken bakom sig? Och hur trivs hon egentligen med det nya livet, djupt inne i de småländska skogarna? En dag blir Marika bjuden på middag, vilket oväntat leder henne tillbaka i tiden, till 1800-talet och till en flicka som kämpar för att rädda sin familj från fattighuset. Vaxade juveler och brända hjärtan är en varm berättelse om att man aldrig ska ge upp, hur kämpig tillvaron än kan verka. Boken är en fristående del i Huskvarna-serien, där även böckerna Manglade dukar och vikta servetter och Lånat silver och krossat glas ingår.
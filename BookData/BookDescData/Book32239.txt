Nora växer upp på 1960-talet som enda barn till två äldre föräldrar. Hon är mobbad i skolan, och spenderar helst sin lediga tid med pappa Herman som hon har en varm och nära relation till och som hon ser som sin bästa vän. En dag på väg hem från skolan blir Nora överfallen och svårt misshandlad. Familjen tar det mycket hårt och inget blir sig likt efter detta. Tiden går, och Herman blir mer och mer frånvarande, han är där men ändå inte.En till synes obetydlig händelse får Nora att förstå att han döljer något för henne, deras far- och dotterrelation sätts på spel och ingenting blir någonsin som förut, då hemligheten han bär på visar sig få ödesdigra konsekvenser.Blott en dag är en gripande relationsroman som sträcker sig över flera generationer där mörka familjehemligheter skapar livslånga splittringar. Den kretsar kring hur en pappas svek mot sin ungdomskärlek får tragiska följder för den han älskar högst, dottern Nora.
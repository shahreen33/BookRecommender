Na początku czasów Wszechświat został podzielony na wiele alternatywnych wszechświatów istniejących obok siebie w różnych wymiarach.W każdym z nich historia potoczyła się nieco inaczej. Kiedy w pewnym momencie niektóre z odrębnych rzeczywistości uzyskały ze sobą kontakt, okazało się, że istnieje kilku Supermanów, kilku Batmanów, kilku Lexów Luthorów... I stan ten trwałby nadal, gdyby nie Antymonitor, wszechwładny złoczyńca z wszechświata całkowicie odmiennego, gdyż złożonego z antymaterii. Kiedy już podbił całe swoje uniwersum, postanowił zniszczyć wszystkie globy z wszechświatów alternatywnych. Tak rozpoczyna się monumentalna opowieść o walce setek superbohaterów z różnych rzeczywistości o ocalenie znanych nam wszechświatów. Ta totalna wojna zmieni wszystko.Zbiorcze wydanie bestsellerowej serii Marva Wolfmana i George'a Péreza, która w latach 80. XX wieku całkowicie zmieniła i usystematyzowała uniwersum superbohaterów DC Comics. Do dziś jest uważana za jeden z kamieni milowych w rozwoju amerykańskiej sztuki komiksowej. Wszystkie plansze niniejszej edycji zostały drobiazgowo odrestaurowane i pieczołowicie pokolorowane.(opis wydawcy)
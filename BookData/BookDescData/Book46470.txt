175 jaar geleden ontstond 'België' als onafhankelijke staat, waardoor het Verenigd Koninkrijk der Nederlanden, dat in 1815 het levenslicht zag, ophield te bestaan. Volgens het Belgische establishment moet de herdenking van het separatisme van 1830 gepaard gaan met het nodige feestgedruis. Er worden dan ook ettelijke miljoenen euro tegenaan gesmeten. Het officiële België ziet nog een tweede reden waarom wij in feeststemming zouden moeten verkeren, namelijk het feit dat België reeds 25 jaar een federaal land zou zijn. De vraag is of Vlaanderen werkelijk zoveel redenen heeft om deze 'dubbele verjaardag' te vieren. Werner Somers tracht in dit boek het tegendeel aan te tonen. Niet alleen was de oprichting van België in 1830 een accident of history, bovendien werden de Vlamingen in de loop van 175 jaar 'België' onderdrukt, vernederd en – zelfs tot op de dag van vandaag – bestolen. Het Belgisch ongeluk wordt in al zijn facetten en evoluties pijnlijk beschreven. Het schijnfederalisme, dat de Vlaamse meerderheid neutraliseert en leidt tot immobilisme, kan evenmin op genade rekenen. 'Tijd voor ontmoetingen' luidt het motto van het officiële herdenkingsprogramma 175-25. Met dit boek wordt het echter duidelijk dat het eerder tijd is voor ... een afscheid van België, zonder tranen.INHOUD- Woord vooraf- I. Het Verenigd Koninkrijk der Nederlanden- II. De Belgische omwenteling- III. 100 Jaar taal- en culturele onderdrukking- IV. Arm Vlaanderen: de economische verwaarlozing van Vlaanderen door België- V. De Belgische repressies- VI. De amputatie van Brussel- VII. De vastlegging van de taalgrens en de invoering van de faciliteiten- VIII. Federalisme als fopspeen- IX. Vlaanderen als melkkoe van Wallonië- Tot slot: Het Belgische democratische deficit- EindnotenTweede druk 15 juni 2005:Wettelijk depotnr: D/2005/8317/1ISBN: 90-805616-9-XNUR: 680
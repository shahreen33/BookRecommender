Mrs. Pollifax solliciteerde ooit naar een baan als spion bij de CIA. Inmiddels heeft ze een ruime staat van dienst, terwijl ze op afroepbasis beschikbaar is als er ergens in de wereld een probleem gerezen is waarin zij behulpzaam kan zijn. Dat probleem doet zich in Mrs. Pollifax en de verdwenen heldin voor in Syrië. De jonge Amerikaanse Amanda Pym heeft daar een eind gemaakt aan een vliegtuigkaping en is vervolgens op het vliegveld van Damascus verdwenen door in de verkeerde auto te stappen. Ze is niet meer boven water gekomen. De Amerikaanse ambassade denkt dat ze niet meer in leven is.Mrs. Pollifax krijgt van de CIA de opdracht om zich voor te doen als een bezorgde tante die haar nichtje Amanda wil opsporen. Hoewel de jonge vrouw al een paar maanden vermist is, zijn er geruchten dat ze nog in leven is. Maar wie heeft haar ontvoerd en heeft er belang bij haar in leven te houden? Er is namelijk geen eis tot losgeld binnengekomen. En wie is eigenlijk deze Amanda Pym, die op merkwaardige wijze de vliegtuigkaping wist te beëindigen?
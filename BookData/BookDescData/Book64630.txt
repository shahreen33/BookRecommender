Julen närmar sig, och Betty Svan älskar julen. Inte på det minimalistiska sättet, utan på det överdådiga! Det kan aldrig bli för mycket glitter, för långa ljusslingor eller för stora krubbor. Men i och med att Betty har flyttat ihop med nya kärleken Henrik försvåras traditionerna. Det är inte helt lätt att slå ihop två stora familjer under denna högtid, och mitt under Kalle Anka blir det dessutom också dags för Bettys vuxna dotter Maja att föda barn!När vinterkaoset lugnat ner sig är det äntligen tid för Betty att få axla mormorrollen till fullo. Men varför hör hon från flera håll att Henrik inte alls är någon barnperson? Och varför har han dessutom börjat umgås så mycket med sin sjuka exfru? Mitt i allt börjar Betty också fundera på pappan som hon aldrig träffat. Vem är han egentligen?Bettys val är den andra delen i feelgood-serien om Betty Svan. Den första boken, Bettys värld, har hyllats av både kritiker och läsare, och i den nya romanen av Marie-Louise Marc får vi följa vår favorit-femtioplussare genom kärlekstrassel, karriärtankar och det nya livet med barnbarn.
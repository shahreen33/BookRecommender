Andy Kelp ha una trovata "geniale", venutagli in cella mentre leggeva un romanzo giallo. Il romanzo (uno della serie su Parker!) tratta del rapimento di un bambino di Park Avenue. Ogni particolare vi è descritto con tale accuratezza che Kelp pensa di poter applicare la stessa strategia nella realtà. Ma sfortunatamente tutto, proprio tutto, va per il verso sbagliato. A complicare la faccenda è lo stesso Jimmy, il bambino rapito. Jimmy è un moccioso precoce dal Q.I. altissimo, che arriva a mettere in difficoltà perfino il suo analista...
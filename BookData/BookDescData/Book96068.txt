På bryllupsreisen kommer Charlotte bort fra mannen sin under en ekskursjon der båten hun er om bord i, kantrer. Hun strander sammen med den mystiske Gray, og de havner på en - tilsynelatende øde - øy. Årene går, og det oppstår dyp kjærlighet mellom de to. Men spøkelser fra fortiden hjemsøker dem og en bekjennelse Gray kommer med sjokkerer Charlotte så mye at hun flykter fra øya. Når hun til slutt kommer hjem etter mange år, oppdager hun raskt at ingenting er som før. Det er vanskelig å skape seg et nytt liv samtidig som hun må takle medieinteressen rundt hennes mirakuløse tilbakekomst. Hun innser at Gray uansett er hennes livs kjærlighet, men venter han fortsatt på henne? Og hvordan skal hun klare å finne tilbake til øya? Hjem til deg er en roman om mot, styrke og evig kjærlighet.
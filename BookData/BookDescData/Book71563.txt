Petra, il poliziotto più duro ed efficiente del distretto di Barcellona, s'è sposata. Anche il vice Garzón s'è sposato, ma lui si sente oppresso dalle infinite attenzioni dell'impeccabile moglie. Perciò, questo caso giunge loro come un sollievo amaro. Un omicidio nel convento delle sorelle del Cuore Immacolato, reso ancor più scabroso dalle modalità in cui sembra avvenuto. Il cadavere di frate Cristóbal dello Spirito Santo è stato ritrovato accanto alla teca che custodiva il Beato Asercio de Montcada. A deviare le piste verso il soprannaturale, vi è poi un enigmatico biglietto: "cercatemi dove più non posso stare". Davanti a Petra e a Garzón si presenta un ventaglio contraddittorio di ipotesi fantasiose, che devono malvolentieri verificare, in un ambiente odoroso di incenso ma alquanto reticente.
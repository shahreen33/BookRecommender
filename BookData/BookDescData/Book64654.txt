I Mullvalds socken på Gotland spirar våren och Anki Karlsson njuter av livet som pensionär och hästägare. Hon ska ge sig ut på långritt och får tips av sin gode vän Tryggve om en trevlig prästgård i Smissarve där hon kan övernatta.Själv ska Tryggve resa utomlands, och när han letar efter sin resväska hittar han något som rör upp gamla minnen.Det är anteckningar från ett av hans första fall som polis - ett fall som förblev olöst men som Tryggve lade ner mycket tankemöda på. Han bestämmer sig för att ägna en del av resan åt att titta på fallet igen.Samtidigt i Smissarve får Anki nya bekantskaper, bland annat träffar hon en journalist som är där för att skriva en artikelserie om det så kallade Fruntimmershuset, ett vilohem för kvinnor som drevs av kyrkan på 70-talet.Anki förstår snart att "Fruntimmershuset" och dess historia rör upp starka känslor, inte minst bland kyrkans anställda, och när journalisten Ninni Engelhardt oväntat försvinner har Anki fått ett nytt fall att sätta tänderna i. Men Ninni Engelhardts försvinnande är bara början på en rad otäcka händelser.
Cesta k trůnu se zdá být uzavřena. Překvapivé zakončení strhující fantasy trilogie.Dávné proroctví říká, že až na obloze vyjdou tři hvězdy, trojčata převezmou trůn a v Toronii zavládne mír. Hvězdy se objevily a vyvolenými trojčaty měli být Galf, Tarlan a Elodie. Vypadá to však, že předpověď se nevyplnila.Tarlan byl svědkem Galfovy smrti při posledním souboji s jejich nemrtvým otcem. Jeho bratr spadl z hořící věže a není možné, že by pád přežil… Navíc je Tarlan přesvědčený, že jeho sestra Elodie zradila rebely i svou rodinu, aby mohla mít trůn jen pro sebe.A protože už Tarlan nemá v co věřit, je připraven všechno opustit, shromáždit svá divoká zvířata a zamířit na sever. Zdání však klame. Ve světě kouzel a lstí může být záměna lži za pravdu smrtící.Pro čtenáře od deseti let.
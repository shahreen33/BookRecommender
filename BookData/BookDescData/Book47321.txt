Sasja voelt zich niet meer veilig nu haar moeders vriend en zijn zoon Felix bij hen zijn komen wonen, maar zij durft het aan niemand te vertellen; ook Ruben heeft een groot geheim.Het overvalt Sasja â€˜s ochtends als ze zich aankleedt: een onbehaaglijk gevoel, alsof er iemand naar haar kijkt. Het zal wel komen omdat ik hier nog maar net woon, denkt ze en zonder er verder aandacht aan te besteden gaat ze voor de spiegel staan. Maar dan schrikt ze. Ze heeft het zich niet verbeeld. In de spiegel ziet ze Felix. Ze draait zich met een ruk om. Wat moet hij in haar kamer?Sasja voelt zich niet veilig in haar eigen huis, maar ze durft er met niemand over te praten. Ze schaamt zich dood, en daarom wil ze niet dat iemand het weet. Vooral Jorrit niet! Als Jorrit per ongeluk het grote geheim van zijn beste vriend Ruben ontdekt, belooft hij het aan niemand te vertellen. Maar hij is zo kwaad en geschrokken dat hij zijn mond voorbij praat. En dan gaat alles pas echt goed fout...
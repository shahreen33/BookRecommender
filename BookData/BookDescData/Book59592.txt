Fiica unor burghezi din provincie adepti ai unei educatii stricate, Adriana Dunea isi traieste cu spaima si delicii trecerea de la adolescenta la tinerete, cu toate transformarile fizice, psihice si comportamentale pe care le presupune maturizarea. Povestea tinerei este cu atat mai interesanta cu cat aceste transformari sunt prezentate din perspectiva lui Gelu, tanarul care se indragosteste iremediabil de ea si alaturi de care descopera iubirea inocenta, apoi din ce in ce mai pasionala si tulburatoare. Plecata in Bucuresti, Adriana, acum o tanara frumoasa, insa capricioasa ca un copil rasfatat, va ajunge sa califice viata de provincie drept plictisitoare si fara culoare, la fel cum i se pare si relatia cu Gelu, in ciuda sentimentelor pe care le nutreste pentru el.
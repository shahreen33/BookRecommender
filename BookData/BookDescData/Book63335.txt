Sincronicitate este termenul introdus de C.G. Jung pentru a desemna acele coincidenţe stranii pe care toţi le trăim uneori, acele serii de evenimente neobişnuite care ne transformă în personajele unei poveşti misterioase şi pline de sens - povestea vieţii noastre.Pornind de la evenimente reale, psihoterapeutul Robert H. Hopcke explorează în această carte - devenită bestseller naţional în SUA, aflată la a treia ediţie românească după ce a avut mai multe tiraje succesive - rolul sincronicităţii în toate domeniile şi momentele-cheie ale unei existenţe: în iubirile pe care le trăim şi in viaţa noastră profesională, în vise şi în viaţa spirituală, în boală şi în preajma morţii.
Ett stort oväder drar fram genom mellersta Sverige och skadar flera hus i dess väg. En blixt får ett träd att rasa in över en undangömd jordkällare som ruvar på den mörkaste hemlighet någon kan ens föreställa sig. Samma natt förändras Melindas liv för alltid, men när hon väl inser det är det försent.När Melindas bror, David, av misstag råkar öppna en portal som legat dold under en gammal jordkällare och hamnar i en främmande och ny värld kan ingen ens föreställa sig vilka krafter han just släppt lös. Eller vilken fara han försatt sin syster i utan att ens veta om det.Samtidigt dyker två mystiska unga män upp i Melindas liv. Trots deras olikheter, den ena exotisk och godhjärtad medan den andra är mörk och farlig, känner hon sig hjälplöst dragen till dem båda.När Melinda plötsligt kidnappas och hålls fånge i den andra världen börjar pusselbitarna sakta falla på plats, hon upptäcker sina speciella förmågor och får slutligen reda på sanningen om sitt förflutna.Med hemlängtan till tryggheten och drömmen om att fly, inser Melinda sina begränsningarna då landskapet styrs av blodtörstiga väsen, alla redo att ta en tugga av henne.Melinda har blivit en bricka i ett farligt spel och hon kastas mellan gott och ont. Kommer Melinda att klara sig hem med livet i behåll eller är hon förlorad till de mörka makterna för alltid?
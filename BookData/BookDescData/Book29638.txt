Rummelplatz (Kermis) is een sensationele roman gesitueerd in het fictieve dorp Bermsthal, in de voormalige DDR, waar de mijnbouwmaatschappij Wismut uranium delft voor het atoomprogramma van de Sovjet-Unie.Het zware, maar goedbetaalde werk in de mijnen trekt een bont gezelschap van buitenbeentjes, oorlogsveteranen en gelukzoekers. Vertier vinden de mijnwerkers op de kermis en in de kroeg, waar wordt gezopen en gevochten, gewanhoopt en gehoopt.Rummelplatz (Kermis) gaat over het leven van meerdere personages (de dochter van een communist, een intellectueel, een brokkenpiloot) die in het verdeelde Duitsland van vlak na de oorlog hun draai proberen te vinden, en bestrijkt vier cruciale jaren in de geschiedenis van de ddr: van de oprichting in 1949 tot de arbeidersopstand in 1953.
Στους γάμους του Κάδμου και της Αρμονίας ήταν η τελευταία φορά όπου, με την ευκαιρία εκείνης της γιορτής, οι θεοί του Ολύμπου κάθισαν στο ίδιο τραπέζι με τους θνητούς. Όσα συνέβησαν πριν, στη διάρκεια πολλών αιώνων, και μετά, στη διάρκεια λίγων γενεών, διαμορφώνουν το τεράστιο και πολύφυλλο δέντρο της ελληνικής μυθολογίας, με εκείνες τις εκπληκτικές ιστορίες «που δεν συνέβησαν ποτέ, αλλά ανέκαθεν υπήρχαν». Κι επειδή ο καλύτερος τρόπος για να αναλογιστεί κανείς τους μύθους είναι να τους διηγηθεί, ο Ρομπέρτο Καλάσο, σ' αυτό το βιβλίο του που έχει μεταφραστεί σε όλο τον κόσμο, αφηγείται τις αρχαιοελληνικές ιστορίες από την αρχή, με τον δικό του τρόπο. Και βάζει τα ερωτήματά του: Γιατί οι θεοί του Ολύμπου πήραν ανθρώπινη μορφή και γιατί τη συγκεκριμένη μορφή; Γιατί οι ιστορίες τους είναι τόσο σκανδαλώδεις και τόσο σαγηνευτικές; Γιατί η εποχή των ηρώων ήταν τόσο σύντομη, ταραχώδης και ανεπανάληπτη; Και γιατί μας μαγεύουν ακόμη;
Un grande romanzo permeato di quel sentire, tutto romantico ma già intessuto di modernità, che voleva scavare nell’animo umano, scandagliare l’inaccessibile, esplorare quel terreno di abissi, tra psiche e anima. Protagonista una inquietante femme fatale che incantò i lettori dell’epoca, trascinandoli in una poderosa messa in scena fatta di bagliori sinistri e evocazioni orrorifiche, decretando un enorme successo del romanzo e dell’autore, allora quarantenne.
Underströmmar är en psykologisk thriller om Sandra som kommer till förskolan för att hämta sina båda barn och upptäcker att de inte är där. Först tror hon att det har blivit ett missförstånd, men när hon inte lyckas få tag på sin man Elias, eller någon annan som vet var hennes barn är, växer paniken och hon kontaktar polisen. Kan Elias ha lämnat henne utan förvarning och tagit med sig barnen? Eller har familjen utsatts för ett brott? Kanske som en fruktansvärd hämnd för något Sandra har gjort. Gradvis går den svåra sanningen upp för henne – att hon själv på något sätt är orsak till att barnen är borta.
De roman Middagzwemmers van Jocelyn Vreugdenhil is een komisch drama over een lesbisch stel met een kinderwens dat op zoek gaat naar een donor. Charlie, opnameleider bij een kookprogramma, en Sanne, carrièrevrouw op de Zuidas, zijn gelukkig samen. Tot ze besluiten samen een kind te krijgen. Vol vertrouwen beginnen ze aan de zoektocht naar een donor. Maar hoe vind je de juiste? Hoe vind je er überhaupt een? En met de uitgesproken kinderwens duiken allerlei issues op: Sanne twijfelt diep in haar hart, Charlie raakt juist steeds meer geobsedeerd door het moederschap. Terwijl Charlie zich in de armen stort van haar boho-vriendin Amber, bijt Sanne zich vast in haar werk en drijven de twee steeds verder uit elkaar. Maar echte liefde laat zich niet zomaar wegsturen, als je er maar voor openstaat.
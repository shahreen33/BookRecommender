Het bewogen leven van Vincent van Gogh blijft een onuitputtelijke inspiratiebron. Stripmaker Barbara Stok neemt in dit verhaal de lezer mee naar de korte, intense periode die de schilder in Zuid-Frankrijk doorbrengt. Vincent droomt ervan in Arles een kunstenaarshuis te stichten voor zichzelf en zijn artistieke vrienden. Maar door aanvallen waarin hij volledig in de war is, uitmondend in het beruchte oorincident, valt die droom in duigen. Zijn broer Theo blijft hem onvoorwaardelijk steunen. Van Gogh was een kunstenaar vol hartstocht voor zijn vak. Zijn ideeÃ«n over succes, tegenslag en een zinvol leven vormen een interessant tegenwicht in onze tijd van individualisme, maakbaarheid en economisch denken. Zo maakt Stok van de belevenissen van deze 19de-eeuwse schilder weer een actueel verhaal.
Voor de eerste keer verliefd… Hoe voelt dat eigenlijk? Hoe moet je iemand versieren? En hoe gaat zo’n eerste zoen? Er verandert een heleboel in Rosa’s leven. Ze verhuist van Den Bosch naar Groningen, en dat vindt ze vreselijk. Alexander, de vriend van haar moeder, komt bij hen wonen en blijkt ineens een strenge bemoeial te zijn. Haar moeder krijgt een baby en Rosa wordt voor het eerst verliefd…Dit boek staat boordevol tips over verliefdheid. Over frisse adem, versiertips voor beginners en gevorderden, over liefdesverklaringen in de chatbox. Maar ook over nee durven zeggen en erachter komen wat je wel en niet wilt. Een onmisbaar boek voor iedereen die voor het eerst verliefd is, of van plan is het te worden!
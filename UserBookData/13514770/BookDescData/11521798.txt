Zoe heeft haar draai gevonden op haar nieuwe school en vrienden gemaakt. Over haar paranormale gave heeft ze nog niemand iets verteld. Op een dag wordt haar aandacht getrokken door een jongen. Hij is blond, groot en cool gekleed. Al snel blijkt echter dat niemand anders hem kan zien: hij is door een stel jongens op het schoolplein doodgetrapt. De daders zijn nooit gepakt. Nu zoekt hij contact met Zoe. Zij kan hem helpen de daders achter de tralies te krijgen. Normaal gesproken kan Zoe met dit soort dingen bij haar moeder terecht. Maar haar vader en zijn nieuwe vriendin hebben net een baby gekregen en haar moeder heeft het daar moeilijk mee. Zal ze haar nieuwe vrienden in vertrouwen nemen?
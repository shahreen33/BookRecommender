Meggie is dol op verhalen en op boeken, net als haar vader Mo. Toch heeft Mo nooit iets willen voorlezen, in al die lange jaren sinds Meggies moeder op een raadselachtige manier is verdwenen. Op een nacht klopt er een vreemde figuur bij ze aan. Hij komt ze waarschuwen voor een nietsontziende schurk die achter Mo aan zit, en achter een bijzonder boek dat Mo in handen heeft: Hart van inkt. Meggie heeft dat boek nog nooit gezien. Nu moet Mo zijn dochter wel zijn grote geheim vertellen, en haar uitleggen waarom hij nooit meer wil voorlezen. Mo is in levensgevaar! Ze slaan op de vlucht, en dat is het begin van een uitzonderlijk avontuur.
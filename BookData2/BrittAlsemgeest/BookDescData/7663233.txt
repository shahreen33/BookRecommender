Als je naar de brugklas gaat, verandert er een heleboel in je leven. Van stoere achtste-groeper word je brugpieper. Ineens heb je twaalf leraren in plaats van één. Eerst had je een rugzakje met alleen een boterhamtrommeltje erin, nu moet je tien kilo boeken meesleuren! Daar kan Rosa wel over meepraten. Haar vriendje Jonas zit nog in groep acht en om hem alvast een beetje voor te bereiden, e-mailt ze hem survivaltips. Dit spannende boek gaat over vriendschap maar ook over pesten. Over lachen en over uitgelachen worden. Over na-apen en jezelf durven zijn. En verder staat het vol praktische tips voor iedereen die te maken heeft met lastige leraren, zware boekentassen, pukkeltjes, eerst liefdes en nog veel meer!